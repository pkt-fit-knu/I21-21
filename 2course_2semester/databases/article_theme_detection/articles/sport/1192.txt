
	22 травня о 12:00 у Києві відбудуться урочистості, присвячені відїзду національної збірної України на чемпіонат Європи-2016, що за місяць розпочнеться у Франції.
	
	У святковій церемонії, яка пройде на Михайлівській площі у рамках святкування днів Європи в Україні, візьмуть участь гравці та тренери національної команди країни, президент Федерації футболу України Андрій Павелко, голова Київської державної адміністрації Віталій Кличко, міністр молоді та спорту України Ігор Жданов та амбасадори національної команди на Євро-2016.
	
	Цього дня у вболівальників буде можливість ще раз згадати шлях нашої збірної до фінальної частини першості континенту, привітати та надихнути футболістів, які будуть захищати честь України на футбольних полях Франції, отримати мячі з автографами гравців синьо-жовтих, та разом із гуртом Тінь сонця виконати пісню Їхали козаки, яка буде музичною візитною карткою нашої команди на Євро-2016. 
	
	Тож, у передостанню неділю травня запрошуємо всіх бажаючих на Михайлівську площу: збірній потрібна ваша підтримка!
	
