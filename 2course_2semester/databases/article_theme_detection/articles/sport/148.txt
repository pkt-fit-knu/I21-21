
	Перша в історії Незалежної України чемпіонка зимових Юнацьких Олімпійських ігор біатлоністка Христина Дмитренко стала лауреаткою премії Європейських Олімпійських Комітетів (ЄОК) імені Пьотра Нуровського. 
	 
	Таке рішення було прийняте шляхом голосування 50 Олімпійських комітетів Європи під час проведення 37-го семінару ЄОК в іспанській Тарагоні.
	 
	Відзначимо, що премія Нуровського була започаткована Європейськими Олімпійськими Комітетами в 2011 році на честь відомого польського діяча олімпійського руху, який трагічно загинув під час авіакатастрофи. Премія вручається юним європейським атлетам віком до 19 років, які досягли визначних результатів у спорті.
