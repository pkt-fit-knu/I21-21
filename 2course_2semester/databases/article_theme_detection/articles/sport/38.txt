
	Богдан Бондаренко став переможцем третього етапу Діамантової ліги. Змагання 22 травня приймав Рабат (Марокко).
	
	Бондаренко виграв змагання зі стрибків у висоту з результатом 2,31 м. Тижнем раніше він переміг на етапі у Шанхаї, проте тоді дана дисципліна не входила до діамантових перегонів.
	
	Слідом за українцем у Рабаті розташувалися американець Ерік Кінард (2.28 м) та грек Константінос Баніотіс і мексиканець Едгар Алехандро Рівера-Моралес (2,25 м).
	
	Етап у Рабаті ввійшов до програми Діамантової ліги лише цього року. Натомість з її календаря зникли змагання у Нью-Йорку.
	
