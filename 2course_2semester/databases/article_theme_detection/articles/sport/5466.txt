
	В межах підготовки національної збірної команди України з футболу до участі в фіналі УЄФА ЄВРО 2016 у Франції керівництвом Федерації футболу України затверджено Офіційного постачальника ділового одягу для гравців та української офіційної делегації. Ним став національний бренд Arber.
	
	Федерація футболу України та ТМ Arber вже мають тривалий досвід співпраці. Так, саме Arber одягав гравців збірної та делегацію ФФУ під час участі нашої команди в фіналі Чемпіонаті світу 2006 року у Німеччині, а пізніше  на ЄВРО 2012.
	
	
	
	Традиції  кращий показник майстерності та професіоналізму. Цим афоризмом цілком можна охарактеризувати досвід співпраці ФФУ та ТМ Arber. Більше того, коли мова йде про якість та стиль сучасного ділового одягу, на вітчизняному ринку вищого аналогу не існує. Тож, щоб гідно представити українську делегацію на Єврочемпіонаті 2016, керівництво Федерації футболу вирішило відновити партнерство з ТМ Arber, - відзначив Олег Шкреба, Віце-президент Федерації футболу України.
	
	Усі провідні футбольні асоціації приділяють значну увагу не лише спортивному екіпіруванню, а й формуванню офіційного дрес-коду перед важливими футбольними форумами, зупиняючи вибір, переважно, на провідних національних брендах: Італія - Dolce  Gabbana, Англія - Marks  Spencer, Німеччина - Hugo Boss. Нам надзвичайно приємно, що футбол українського національного рівня підтримує цю тенденцію і в черговий раз обрав своїм партнером саме ТМ Arber, тим самим  підкресливши якість та статус нашого бренду, - наголосив Вадим Золотаревський, Директор ТМ Arber.
	
