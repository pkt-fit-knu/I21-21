
	Український гравець Штутгарта Борис Тащі може прийняти болгарське громадянство.
	
	Як повідомляє болгарський портал Top Sport, у запрошенні Тащі зацікавлений тренер збірної Болгарії Івайло Петев, який вже натуралізував бразильця Марселіньо та хоче посилити свою команду ще кількома легіонерами.
	
	Серед претендентів на отримання болгарського паспорту називається партнер Артема Кравця по Штутгарту Борис Тащі. Нападник народився в Одесі та є етнічним бессарабським болгарином, що має спростити процес натуралізації.
	
	22-річний Тащі виступав за юнацькі та молодіжні збірні України, але до національної команди не викликався.
	
	Нагадаємо, раніше повідомлялося, що Болгарський футбольний союз хоче натуралізувати форварда київського Динамо Жуніора Мораєса.
	
