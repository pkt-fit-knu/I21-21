
	Святослав Вакарчук зробить перший хід у одній із партій Матчу за звання чемпіонки світу з шахів. Про це під час прес-конференції повідомив виконавчий директор Львівської дирекції з підготовки та проведення Чемпіонату світу з шахів серед жінок Назар Фірман. Також серед гостей, які зможуть зробити перший хід будуть представники ФК Карпати, ректор НУ Львівська політехніка.
	
	Зазвичай, перший хід робився у таких матчах лише один раз, при початку матчу, а потім не використовували запрошених гостей. Ми збираємось запрошувати на кожну партію нових гостей. Серед запрошених ми можемо вже анонсувати Святослава Вакарчука. Вже дав згоду, зараз вирішується тільки дата, попередньо  6 березня. Також будуть запрошені інші гості  звичайно, високопосадовці міста Львова. Звернулись до нас з ФК Карпати, не знаємо ще, у якому форматі ми це організуємо. Також ведуться переговори з іншими артистами і діячами культури. Запрошуємо власника банку Львів. Запрошений ректор НУ Львівська політехніка. Планується на 10 партій гостей. Сподіваюся, що матч завершиться перемогою. Якщо ні, то відбудуться ще додаткові ігри і тоді будемо планувати ще 10 цікавих персон на партії зі швидкої гри,  розповів Назар Фірман.
	
	Довідка
	Титул чемпіонки світу з шахів Марія Музичук здобула на Чемпіонаті світу з шахів серед жінок у 2015 році. Хоу Іфань після перемоги на серії Гран-Прі 2013-2014, отримала право на участь в Матчі за звання чемпіонки світу.
	Шахістки вже двічі зустрічались за шахівницею. Вперше у 2012 році на турнірі в Гібралтарі та вдруге під час Гран-Прі в Монако у 2015 році.
	Згідно з рейтингом ФІДЕ на 1 лютого 2016 року Хоу Іфань займає перше місце (2673) серед жінок, а Марія Музичук (2554) розділяє четверте з Александрою Костенюк.
	Церемонія відкриття Матчу за звання чемпіонки світу з шахів відбудеться 1 березня у Львівському театрі опери та балету. Під час відкриття відбудеться також ще один надзвичайно важливий етап Матчу  жеребкування, після якого стане відомо, хто гратиме білими та чорними фігурами. Усі десять партій Матчу відбудуться у Палаці Потоцьких.
	
	Христина ПРОЦАК
