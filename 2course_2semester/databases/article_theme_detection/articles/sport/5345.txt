
	Шахтар  Металіст. Що тут думати? Потрібно реально дивитися на стан справ. На даний момент гірники набагато сильніші за харківян. Зрозуміло, що донеччани виграють. Великим фахівцем не потрібно бути, щоби дійти такого висновку.
	
	Ворскла  Сталь. Дніпродзержинська команда мала непоганий вигляд на старті весняної частини, видно, що наставник поставив гру. Утім, полтавці переграють опонента. Позначиться, що в господарів значно вищий рівень зіграності колективу.
	
	Зоря  Карпати. А це вже цікавіше! Віддають перевагу луганцям. Очевидно, що залікові пункти потрібні обом ФК. Одначе підопічні Вернидуба обєктивно прагнуть знову потрапити в єврокубки. Відтак у кожній грі намагатимуться досягти максимального результату.
	
	Олександрія  Динамо. Думаю, що зіграє свою роль клас киян. Хоча олександрійський колектив мені імпонує, особливо проти лідерів грають непогано. Проте динамівці повинні брати три бали. Нічия на Кубок? Цей той випадок, коли доречно сказати, що це два різних турніри. Якщо говорити про статус змагань, вочевидь, Динамо робить ставку на чемпіонат.
	
	Волинь  Чорноморець. Рівні суперники, обидві команди славляться бійцівськими характерами. Ризикну припустити, що в зустрічі буде нічия. Чорноморець чіплятиметься за очки, боротиметься. Зараз для них це характерно. Водночас футбол у лучан  силового плану. Найшла коса на камінь, називається.
	
	Говерла  Олімпік. Амбіції закарпатців поки не відзеркалюються на справі. Мабуть, занадто багато речей тримали в таємниці. Отож віддам перевагу донеччанам. На мою думку, на сьогодні підопічні Романа Санжара демонструють змістовніший футбол.
	
	Дніпро  Металург. Порівняв гру та проаналізував календар Зорі та Дніпра: в дніпрян більше шансів на третє місце. Думаю, що Мирон Маркевич правильно використає додатковий тиждень перерви для підлеглих. Отож на наступну гру команда вийде повною обоймою. Важливо, коли команда без травмованих; відтак у повному складі готується до найближчого туру. Тим паче претенденти на бронзові медалі наступного туру зійдуться в очному протистоянні. Раніше було сім очок відриву, а тепер  чотири, бо Дніпро обіграв Шахтар, а Зоря поступилася Динамо. Далі в них особиста зустріч. Окрім того, в луганців іще матчі з гірниками та Ворсклою. Натомість дніпропетровці матимуть ліпший календар. Обєктивно розмірковую: за грою віддам перевагу Дніпру, а за бажанням і налаштуванням  Зорі.
	
