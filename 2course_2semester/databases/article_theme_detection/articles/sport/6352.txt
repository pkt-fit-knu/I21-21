
	Автор переможного голу Олександрії в поєдинку з Чорноморцем Дмитро Леонов поділився враженнями від гри.
	
	Матч був дуже важким, було багато боротьби. У Чорноморця дуже хороший підбір молодих виконавців. Ми серйозно готувалися до цієї гри і заробили три очки. Що стосується мого гола, то нічого незвичайного не було - просто опинився в потрібний час у потрібному місці . Раніше так вдало виходив на заміну, коли в Ужгороді грали з Говерлою. Я вийшов і заробив пенальті, який приніс нам перемогу з рахунком 2:1.
	
	Цю перемогу ми присвятили Давиду Таргамадзе, якого зараз необхідна підтримка. Давид уже переніс операцію, відчуває себе добре, йде на поправку. Після гри йому було дуже приємно, він одразу зателефонував і подякував нас усіх.
	
	Момент з не зарахованим голом Чорноморця не бачив, тому мені складно щось говорити. Якщо арбітр не зарахував мяч, значить офсайд був.
	
	Преміальні? Ми знаємо, яка зараз важка ситуація в країні, і вдячні президенту за те, що він робить для нас. Зараз ми не живемо якимись думками про Лігу Європи. Наше завдання - виходити і битися в кожному матчі, радувати своїх уболівальників, а підсумок будемо підводити в кінці сезону.
	
	Попереду у нас два матчі з Динамо, кожен з них важливий. Прекрасно розуміємо, з ким нам належить грати. Наше завдання - гідно зіграти з Динамо і порадувати наших глядачів , - сказав Дмитро Леонов.
	
