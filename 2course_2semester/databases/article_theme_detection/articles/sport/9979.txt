
	Унікальна ситуація склалася останнім часом у футболі Київщини. Майже два роки тому подав у відставку її колишній голова Анатолій Присяжнюк (колишній голова ОДА Київської області), а от з новим очільником КОФФ не визначилися й досі. Передвиборча кампанія супроводжувалася скандалами, інтригами та навіть втручанням представників місцевої влади. Та про все  по порядку.
	12 лютого в селі Ковалівка Васильківського району Київської області відбулася довгоочікувана конференція Київської обласної федерації футболу. Востаннє такий захід у обласній федерації проходив ще у 2009 році, тож можна лише уявити,яка увага була прикута до цієї події. А враховуючи ажіотаж,що разгорівся навколо кандидатур на посаду голови федерації, все це обіцяло перерости у вибухову суміш. Та особливих сенсацій не сталося. В числі учасників заходу були представники 32-х колективних членів обласної ФФ (міські та районні федерації футболу),а це 59 делегатів. До речі,для кворуму вистачило б, щоб на конференцію зявилося представники 25 коллективних членів  49 делегатів. Тож саме така зацікавленість футбольних аматорів Київщини говорить про надважливість та серйозність заходу.
	
	
	
	Першим підсумком роботи конференції стало прийняття відставки голови КОФФ Анатолія Присяжнюка. Відзначимо,що очільник КОФФ Анатолій Присяжнюк подав у відставку ще на початку 2014 року. Вже понад два роки його заява залишалася незатвердженою, а обовязки голови організації виконував перший віце-президент організації Олександр Тютюн (колішній арбітр та функціонер з величезним стажем). Судячи з усього, передавати свої повноваження новому голові Олександр Якович аж ніяк не планував. Тому і конференцію за легітимну визнавати відмовився. Тож не дивно, що на конференції його не було, а делегати, що зібралися,так і не почули довгоочікуваний звіт про работу федерації. А почути та обговорити було що. Але аналіз поки що не оприлюдненого звіту залишмо на потім. Головним же очікуванням зборів було обрання нового голови федерації. Власне, навколо цього й крутилася вся інтрига. Проте тут футбольну громадкість і чекав сюрприз: усі кандидати, а їх було троє, відкликали свої кандидатури. Серед них і член виконкому ФФУ, народний депутат України Вадим Івченко, чию кандидатуру висунули 26 колективних членів КОФФ. Серед головних причин такого кроку народного обранця: будь-якою ціною уникнути розколу та подальшого поглиблення конфлікту в організації. Така свідома позиція заслуговує поваги, адже нарешті інтереси більшості почали цінувати вище, ніж свої власні амбіції. До речі, така невизначеність у лавах КОФФ привернула увагу владних структур. Зокрема, на конференції у якості гостей були присутні чотири мери, три голови районних адміністрацій, депутати обласної ради. Тим самим представники влади продемонстрували свою небайдужість до проблем обласного футболу та бажання сприяти у їх вирішенні. Крім того, у гості завітали представники міської федерації Фастова, ФК Рось (Біла Церква), ФК Діназ (Вишгород) та інші особи, які, хоч і зайняли сторону Тютюна, але теж зацікавлені у тому, щоб на футбольній Київщині був мир та спокій. Слід зазначити, що конференція проводилася у відкритому режимі, за присутності представників друкованих та електроних ЗМІ, а також телебачення.
	
	
	
	Врешті-решт, була визначена дата наступної конференції: вона відбудеться 14 травня, там і буде повторна спроба обрати голову обласної федерації. І навряд чи тоді вже в когось буде привід її проігнорувати. Для проведення заходу створено робочу групу, до якої увійшли Олег Балагура, Станіслав Поліщук, Леонід Матушевич, Валерій Чалий, Микола Король, Владислав Типанов, Іван Куроченко, Василь Олексюк та Валерій Валерко. Очолює групу Леонід Джуджик. Є сподівання, що вони докладуть всі зусилля, щоб 14 травня все було зроблено належним чином, а федерація нарешті отримала нового очільника, який зробить все можливе, щоб обєднати футбольну громадськість Київщини та вирішити всі болючі проблеми, які зараз заважають улюбленій грі мільйонів активно розвиватися в містах та селах Київської області.
	
	
		Валерій ТАБАЧУК
