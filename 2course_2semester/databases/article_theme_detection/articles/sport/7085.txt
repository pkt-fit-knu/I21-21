
	Олександр Петраков визначився із списком футболістів, які посперечаються в Англії за путівку на чемпіонат Європи 2016 року U-17.
	
	14 березня команда, сформована з гравців 1999 року народження, збереться у Києві та вирушить на навчально-тренувальний збір до турецького Белеку. У Туреччині на синьо-жовтих чекає товариський матч із юнацьким складом данського Брондбю. Гра відбудеться 19 березня о 15:00 за київським часом.
	
	За результатами тижневих тренувальних сесій, тренерський штаб збірної України обере 18 найсильніших виконавців, які й зіграють у матчах еліт-раунду континентальної першості. Вже наступного вівторка наша команда прибуде на Туманний Альбіон, а 24, 26 та 29 березня, відповідно, на українців чекають футбольні зустрічі з однолітками з Фінляндії, Туреччини та Англії.
	
	Склад збірної України:
	
	Голкіпери: Владислав Кучерук (Динамо, Київ), Андрій Лунін (Дніпро, Дніпропетровськ).
	
	Захисники: Денис Попов, Віталій Миколенко (обидва - Динамо, Київ), Валерій Бондар (Шахтар, Донецьк), Олексій Сич (УФК Карпати, Львів), Тимофій Сухар (Дніпро, Дніпропетровськ), Олександр Авраменко (Металіст, Харків).
	
	Півзахисники: Олексій Хахльов, Сергій Булеца, Владислав Наумець (усі - Динамо, Київ), Максим Чех (Шахтар, Донецьк), Микола Мусолітін (Чорноморець, Одеса), Ярослав Гоменко (Дніпро, Дніпропетровськ).
	
	Нападники: Денис Янаков, Юрій Козиренко (обидва - Динамо, Київ), Владислав Кузьменко, Олексій Кащук (обидва - Шахтар, Донецьк), Андрій Кулаков (Металіст, Харків), Ярослав Дєда (Волинь, Луцьк).
	
