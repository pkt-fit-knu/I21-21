
	Столиця України зібрала футбольних функціонерів з усієї країни, які відповідають за розвиток спорту №1 у державі. Сьогодні у київському Будинку футболу відбулося засідання вищого органу управління національної асоціації - XVIII чергового Конгресу ФФУ, на якому обговорили досягнення українського футболу в 2015 році і поділилися планами щодо розвитку найпопулярнішої гри з мячем у році поточному.
	
	ФФУ будує футбол майбутнього
	
	На початку засідання до делегатів, гостей заходу та журналістів звернувся президент ФФУ Андрій Павелко: Презентована мною рік тому формула розвитку футболу 12 цінностей знайшла своїх прихильників в особі нашої нової управлінської команди, яка послідовно і відповідально вибудовує фундамент українського футболу. Беручись до роботи, ми знали, що в будівництві - основа міцності будь-якої будівлі - міцний фундамент. Сьогодні ми з вами будуємо футбол майбутнього.
	
	Приєднавшись до реформ
	
	У засіданні Конгресу ФФУ взяли участь понад 40 запрошених гостей, зокрема, старший менеджер програм ФІФА із розвитку в Європі Єва Паскє, почесний президент ФФУ та віце-президент УЄФА Григорій Суркіс, член Виконкому УЄФА Давор Шукер, віце-премєр-міністр - міністр культури України Вячеслав Кириленко, голова Комітету Верховної Ради з питань сімї, молодіжної політики, спорту та туризму Артур Палатний та інші.
	
	Єва Паскє у своїй промові висловила задоволення тим, що у Будинку футболу дотримуються цінностей ФІФА і дають можливість жінкам проявити себе у футбольному менеджменті. Одна з реформ Міжнародної федерації футболу, анонсована на Конгресі ФІФА у лютому цього року, знайшла своє відображення в українському футболі  відомий арбітр Катерина Монзуль стала членом Виконкому ФФУ.
	
	Київ в очікуванні фіналу Ліги чемпіонів
	
	Григорій Суркіс привітав позицію ФФУ, яка була серед пяти федерацій, котрі запропонували кандидатуру Джанні Інфантіно на виборах президента ФІФА. Це людина, для якої поняття Fair Play, принципи Respect та буква футбольного закону дійсно є найвищими цінностями. Інфантіно став на захист усього світового футболу, і я переконаний, що йому до снаги виконати свою глобальну місію та провести в ФІФА ті реформи, котрих так чекає міжнародна спільнота.
	
	Також віце-президент УЄФА відзначив хороші шанси Києва на прийняття фіналу Ліги чемпіонів у 2018 році: У цьому напрямку проведена величезна робота, про яку вже добре знають в УЄФА, в тому числі й члени Виконкому, котрі будуть приймати остаточне рішення через кілька місяців. Можу запевнити, що в УЄФА будуть поінформовані про всі переваги столиці України як місця проведення головного єврокубкового матчу 2018 року.
	
