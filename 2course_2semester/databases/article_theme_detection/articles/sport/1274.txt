
	Так вважає колишній футболіст збірної України, Динамо, Дніпра та інших клубів.
	
	- Владлен Юрченко у Баєрі діє на позиції під нападником, - каже Роман Максимюк. - Здебільшого у нашій збірній цю ділянку закриває Денис Гармаш. Чесно кажучи, Юрченко мені більше імпонує, ніж Гармаш. До того ж, Денис не дуже надійний гравець. У будь-який момент може вибухнути і заробити червону картку. Юрченко спокійний і врівноважений. Німеччина привчила його до дисципліни.
	
	Нагадаємо, що Владлен Юрченко у складі леверкузенського Баєра завоював бронзові медалі чемпіонату Німеччини. Утім, навряд чи він поїде на Євро-2016, бо зазнав травми.
	
