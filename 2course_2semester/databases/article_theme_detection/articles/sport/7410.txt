
	Початок роботи Конгресу ознаменувався кількісними та якісними змінами серед когорти колективних членів ФФУ. На підставі отриманих заяв та керуючись статутними нормами, Конгрес прийняв одноголосне рішення про виключення з лав колективних членів Федерації футболу наступних організацій: асоціація Ліга вуличного футболу, обєднання громадян Граємо за Україну Разом, ПрАТ Україна Футбол Інтернешнл, асоціація Футбол-Захід, туристичне агентство Спорт Лайн Тревел, асоціація футбольних арбітрів України та Молодіжний футбольний союз. Представники вищевказаних організацій матимуть можливість продовжити співпрацю з ФФУ, поповнивши склад її комітетів.
	
	У свою чергу, вакуум, що утворився, заповнять три нових члени  асоціація футбольних уболівальників України, асоціація спортивних журналістів України та Всеукраїнська профспілка Футбол України. Кадрові зміни серед колективних членів ФФУ сприятимуть розвитку масовості улюбленої гри, посиленню ефективності захисту прав футболістів.
	
	Висновки за 2015 рік
	
	Комітети, регіональні федерації та колективні члени відзвітували про результати річної роботи: з березня 2015 року, коли відбувся XVII позачерговий Конгрес ФФУ та було обрано нову управлінську команду ФФУ, по сьогоднішній день, виокремивши основні напрями роботи національної асоціації на 2016 рік.
	
	Делегати Конгресу заслухали аудиторський висновок щодо достовірності фінансової звітності ФФУ за 2015 рік та цільове використання коштів за програмами фінансової допомоги ФІФА та УЄФА, а також затвердили нову редакцію Статуту ФФУ.
	
	Було також розглянуто низку кадрових питань, серед яких  формування нового складу Контрольно-дисциплінарного комітету ФФУ та затвердження змін у виконавчому органі асоціації, повноваження в якому, зокрема, отримав капітан національної збірної команди України Анатолій Тимощук.
	
	План Маршалла для українського футболу
	
	Андрій Павелко анонсував своєрідний План Маршалла для українського футболу, головна ціль якого  протягом пяти наступних років збільшити кількість людей, залучених до футболу, на 40%. Для досягнення цієї мети планується будівництво 50 стадіонів і 2 тисяч майданчиків по всій Україні, а також придбання 100 тисяч футбольних мячів. Крім того, планується зведення заводу з виробництва синтетичних футбольних полів. ФФУ будуватиме та покращуватиме інфраструктуру, спираючись на думку усієї футбольної спільноти.
	
	Наостанок було презентовано проекти нового логотипу та офіційного сайту федерації, які будуть впроваджені в життя вже цього року.
	
	
	
