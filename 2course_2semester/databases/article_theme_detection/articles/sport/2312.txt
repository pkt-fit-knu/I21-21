
	Формула 1 продовжує свій рух на Захід і от після вражаючого уїк-енду в Китаї черговий етап приймає Росія, де попередня гонка відбулася якихось півроку тому. Все ж таки нові та відносно нові для чемпіонату Гран Прі нерідко змінюють своє місце в календарі, що і сталося з гонкою в Сочі.
	
	Траса, що дебютувала у жовтні 2014-го відома, насамперед, тим, що прокладена серед олімпійського містечка. А необхідність вписувати її конфігурацію в уже створену інфраструктуру великого вибору архітекторам просто не залишала, і на виході ми отримали черговий витвір у кращих традиціях Германа Тільке: пара довгих прямих, незліченні та неповторні 90-градусні повороти, які проходяться в діапазоні 110-140 км/год, рівна траса без відчутних перепадів висот, широкі асфальтовані зони безпеки, висока витрата пального, що змушує його постійно економити  явно не те, що подобається гонщикам та глядачам. З іншого ж боку маємо: досить широку трасу, яка дозволяє обирати різні траекторії, ризикувати, відмінний третій поворот, який ставить непрості задачі перед пілотами та їх гоночними інженерами і достатню кількість місць для обгону суперників, а там, де немає широких зон безпеки, дуже близько знаходяться стіни, що позбавляють права на помилку. Іншими словами, хотілося б більшого, але навіть в сучасному календарі є траси ще менш цікаві.
	
	
	
	За своїми характеристиками Сочі Автодром нагадує трасу в Сінгапурі, машини тут необхідно налаштовувати на високий рівень притискної сили, аби ефективно проходити довгий третій поворот і безліч інших 90-градусних. При цьому якщо потужність силової установки не відіграє ключового значення, так само як і навантаження на гальма, які суттєво випробовуються двічі на колі перед 2-м і 13-м віражами, то від ефективності ERS та контролю за витратою пального залежить дуже багато. Ще один головний біль пілотів  це безумовно робота з шинами на трасі з низькоабразивним покриттям. Якщо точніше, то тут важливо швидко та ефективно вивести ґуму до оптимальних гоночних кондицій. У кваліфікації варто чекати на серії з 2 швидких кіл, адже не всі зможуть розігріти шини за одно коло.
	
	
	
	Шинники до Росії привезли ті самі види ґуми, які використовувалися на всіх попередніх етапах  Medium, Soft і SuperSoft. Про вибір комплектів шин командами Піреллі повідомляє за два тижні до гонки, і цього разу картина виглядає так:
	
	
		
			
				
					
						Пілот
				
				
					
						Команда
				
				
					
						Medium
				
				
					
						Soft
				
				
					
						SuperSoft
				
			
			
				
					
						44
				
				
					
						Л. Хемілтон
				
				
					
						Мерседес
				
				
					
						1
				
				
					
						4
				
				
					
						8
				
			
			
				
					
						6
				
				
					
						Н. Росберг
				
				
					
						Мерседес
				
				
					
						1
				
				
					
						4
				
				
					
						8
				
			
			
				
					
						5
				
				
					
						С. Феттель
				
				
					
						Феррарі
				
				
					
						1
				
				
					
						6
				
				
					
						6
				
			
			
				
					
						7
				
				
					
						К. Ряйкконен
				
				
					
						Феррарі
				
				
					
						1
				
				
					
						6
				
				
					
						6
				
			
			
				
					
						77
				
				
					
						В. Боттас
				
				
					
						Вільямс
				
				
					
						1
				
				
					
						3
				
				
					
						9
				
			
			
				
					
						19
				
				
					
						Ф. Масса
				
				
					
						Вільямс
				
				
					
						1
				
				
					
						3
				
				
					
						9
				
			
			
				
					
						3
				
				
					
						Д. Ріккардо
				
				
					
						Ред Булл
				
				
					
						1
				
				
					
						2
				
				
					
						10
				
			
			
				
					
						26
				
				
					
						Д. Квят
				
				
					
						Ред Булл
				
				
					
						1
				
				
					
						2
				
				
					
						10
				
			
			
				
					
						20
				
				
					
						К. Магнуссен
				
				
					
						Рено
				
				
					
						1
				
				
					
						5
				
				
					
						7
				
			
			
				
					
						30
				
				
					
						Д. Палмер
				
				
					
						Рено
				
				
					
						1
				
				
					
						5
				
				
					
						7
				
			
			
				
					
						27
				
				
					
						Н. Хюлькенберг
				
				
					
						Форс Індія
				
				
					
						1
				
				
					
						4
				
				
					
						8
				
			
			
				
					
						11
				
				
					
						С. Перес
				
				
					
						Форс Індія
				
				
					
						1
				
				
					
						4
				
				
					
						8
				
			
			
				
					
						33
				
				
					
						М. Ферстаппен
				
				
					
						Торо Россо
				
				
					
						1
				
				
					
						4
				
				
					
						8
				
			
			
				
					
						55
				
				
					
						К. Сайнс
				
				
					
						Торо Россо
				
				
					
						1
				
				
					
						4
				
				
					
						8
				
			
			
				
					
						14
				
				
					
						Ф. Алонсо
				
				
					
						Макларен
				
				
					
						1
				
				
					
						5
				
				
					
						7
				
			
			
				
					
						22
				
				
					
						Д. Баттон
				
				
					
						Макларен
				
				
					
						1
				
				
					
						5
				
				
					
						7
				
			
			
				
					
						9
				
				
					
						М. Ерікссон
				
				
					
						Заубер
				
				
					
						1
				
				
					
						5
				
				
					
						7
				
			
			
				
					
						12
				
				
					
						Ф. Наср
				
				
					
						Заубер
				
				
					
						1
				
				
					
						5
				
				
					
						7
				
			
			
				
					
						94
				
				
					
						П. Верляйн
				
				
					
						Мейнор
				
				
					
						2
				
				
					
						5
				
				
					
						6
				
			
			
				
					
						88
				
				
					
						Р. Харянто
				
				
					
						Мейнор
				
				
					
						2
				
				
					
						5
				
				
					
						6
				
			
			
				
					
						8
				
				
					
						Р. Грожан
				
				
					
						Хаас
				
				
					
						1
				
				
					
						2
				
				
					
						10
				
			
			
				
					
						21
				
				
					
						Е. Гутьєррес
				
				
					
						Хаас
				
				
					
						1
				
				
					
						2
				
				
					
						10
				
			
		
	

	
	
	Як бачимо всі команди, крім Мейнор, обмежилися одним обовязковим комплектом Medium, який чекатиме неділі, і, відверто говорячи, навряд чи буде використаний узагалі. Цього разу рішення шинників дещо здивувало, адже на попередніх трьох етапах вони до своїх двох традиційних типів шин, які використовувалися у попередні роки, додавали більш мякі, проте в Сочі навпаки, адже Medium тут не потрібен, бо в попередні роки більшості пілотів на всю гоночну дистанцію вистачало лише двох комплектів ґуми  по одному Soft і SuperSoft. Хто і для чого користуватиметься більш жорсткими шинами  наразі залишається загадкою, адже і в стані Піреллі прогнозують довгі серії кіл на SuperSoft. Слово Полу Хембрі, керівнику Піреллі Моторспорт:
	
	Ми повертаємося до Росії лише через півроку після попередньої гонки. Вірогідно, навесні варто чекати інших умов, ніж ті, що були минулої осені. Для цієї траси характерним є один з найнижчих рівнів деградації ґуми в сезоні, тож ми розраховуємо побачити досить довгі відрізки на шинах SuperSoft, як це зробив рік тому Льюіс Хемілтон. Попри це, зростання швидкостей у 2016-му призведе до більш високого рівня зношування ґуми, а тому практичні заїзди матимуть важливе значення для розуміння поведінки шин в нових умовах.
	
	
	
	Прогноз погоди обіцяє пілотам досить пристойні умови як для підготовки до кваліфікації та гонки, так і під час цих двох сесій. Вірогідність дощів у перші два дні не перевищує 20%, а в неділю ще менше  не більше 10%, крім того якщо навіть і будуть, то короткочасні. Не менш важливим фактором в Сочі буде температура повітря, яка коливатиметься в межах +16С +18С, а це цілком відповідає температурному режиму минулорічного Гран Прі, тож насправді для команд різниця порівняно з двома попередніми візитами до Росії буде не надто відчутною.
	
	Переможна серія Росберга на старті чемпіонату вкупі з проблемами Феррарі та Хемілтона (в Шанхаї) змусили букмекерів переглянути коефіцієнти на переможця сезону, і тепер фаворитом є Ніко  1,67 проти 2,37 у Льюіса і 12,00 у Себастіана. В той же час у Сочі фаворитом знову вважають чинного чемпіона, як у кваліфікації, так і в гонці. На суботню сесію цифри виглядають так: Хемілтон  2,00; Росберг  2,25; Феттель  7,50; Ряйкконен  19,00; Ріккардо  51,00. Претенденти на Великий Приз розташовані наступним чином: Хемілтон  2,20; Росберг  2,37; Феттель  6,50; Ряйкконен  15,00; Ріккардо  29,00; Квят  67,00. Наразі Льюіс єдиний пілот, що перемагав у Сочі, проте рано чи пізно його панування припиниться, а враховуючи потужний відрізок Росберга, маємо всі підстави вважати, що саме німець і є головним претендентом на те, аби завершити російську монополію чинного чемпіона.
	
	
	
	З-поміж гонщиків-новачків сезону лише Верляйн ніколи не їздив сочинською трасою, в той час як Харянто тут виступав двічі як гонщик GP2, а Палмер у 2014-му навіть виграв одну з гонок внаслідок чого здобув чемпіонський титул. Минулого ж року Джоліон тут їздив у першій практиці за кермом машини Грожана.
	
	Серед новинок, які очікуються в Сочі, варто назвати нову версію силової установки Феррарі, на яку італійці витратили ще 3 умовних бали, а також нове переднє крило. Ред Булл під час першої практики збирається протестувати свою версію захисту голови гонщика. Буде однозначно цікаво, адже або версію енергетиків, або запропоновану Мерседес і випробувану пілотами Феррарі на тестах в Барселоні FIA з наступного року зробить обовязковою для використання. Тим часом все туманнішими видаються перспективи Заубер, адже вже другий технічний фахівець серйозного рівня покинув команду, яка, зі слів керівника, навряд чи буде серйозно працювати над модернізацією цьогорічного шасі, бо інакше не вистачить ресурсів на роботу з майбутнім. Крім того, протягом тижня зявлялася абсолютно протилежна інформація стосовно машини для Насра  спочатку команда не встигала підготувати для бразильця нове шасі, а тепер уже начебто воно буде готово.
	
	
	
	Крім того, чи зможе Росберг продовжити власну серію перемог, а якщо ні, то хто її перерве  Хемілтон чи хтось із пілотів Феррарі, а то й Ред Булл, нас чекає ще немало цікавих питань, відповіді на які дізнаємося недільного дня. Досвід попередніх гонок цього сезону говорить, що буде цікаво, хоча і невідомо в якій саме частині пелотону.
	
	
	
	
		Вячеслав КОБРЖИЦЬКИЙ
		
