
	 Ігоре, через специфіку підготовки мало кому достеменно відомо, в якому стані перебувають гірники
	 Це справді проблема, головний мінус наших: якщо Шальке майже місяць активно виступає в бундеслізі, одному з найсильніших чемпіонатів Європи, то Шахтар не грав у офіційних змаганнях із початку грудня 2015-го. У цьому, як на мене, перевага німців. Хоча, на мою думку, єдиний їхній серйозний плюс порівняно з нами. Користуючись нагодою, хотів би попросити львівських уболівальників прийти на стадіон, адже цього разу підтримка нашим буде дуже потрібна.
	
	 Ви, безумовно, спостерігаєте за бундеслігою. Там турнірна таблиця, коли чесно, не особливо спонукає до оптимізму.
	 Маєте на увазі четверту позицію команди з Гельзенкірхена? Справді, в них тепер чи не найуспішніший сезон за десятиліття. Проте маю надію на таке: Шальке бореться за потрапляння в Лігу чемпіонів, сподіваюся, це для них першочергове завдання, тому гратимуть із Шахтарем, скажімо так, із оглядкою на внутрішні тили. Ми ж знаємо, що клуби з країн т.зв. топ-пятірки зазвичай прохолодно ставляться до Ліги Європи, вмикаючись там на повну хіба що у чвертьфіналі. А іноді й пізніше. Пригадую, як 11 років тому італійська Парма привезла на півфінал (!) Кубка УЄФА резервний склад.
	
	 Що конкретно чекаєте від післязавтрашнього матчу?
	 Мені здається, німці гратимуть од захисту, наші атакуватимуть. Головне, як на мене, реалізовувати моменти, щоби тут ми не мали традиційних проблем. Те, що бачив на зборах Шахтаря, дає змогу припустити: гірники непогано втілюють у голи те, що створюють. Іще хотів би зауважити, що Мірча Луческу дуже досвідчений тренер, який пройшов у футболі, здається, все. Він знає, як виходити із ситуацій  складних і не дуже. Тому впорається з кількома суттєвими труднощами.
	
	 Розумію, на що натякаєте: продали Алекса Тейшейру, втратили Фреда
	 Справді, суттєві пробоїни, особливо перша. Таке життя, треба до всього пристосовуватися. Це ще диво, що Алекса втримали влітку, що він так допомагав команді цілих півроку! Упевнений: якби Луческу не мав заміни Тейшейрі, його б і цього разу не відпустили. Припускаю, замість нього виступатиме інший сильний бразилець  Едуардо.
	
	 Іще те питання! Справа в тому, що в двох останніх спарингах гірники, вочевидь, уже награвали стартовий склад. Буде він такий: у воротах Пятов, у захисті Срна, Кучер, Ордець, Ісмаїлі, у півобороні Степаненко, Малишев (опорники), Марлос, Едуардо, Тайсон (атакувальні), в нападі Гладкий. Отже, Алекса замінить Едуардо?
	 Давайте по черзі. По-перше, не знаю, чому не грав Ярослав Ракицький. Переконаний: він вийде в основі проти Шальке. Не може не вийти, це ж наш найкращий центрбек! По-друге, позиція лівого захисника: може, Ісмаїлі, а може, Вячеслав Шевчук, натомість бразильця відсунуть у півзахист. Чому відсунуть? Бо на позиції під нападником може вийти Едуардо, на боці котрого стабільність і досвід, але може й молодий Віктор Коваленко, на боці котрого талант, а ще, вважаю, цілком реальним вихід Тайсона. Якщо втілиться саме останній варіант, на місці лівого півоборонця очікую Ісмаїлі. Хоча все це припущення, які доволі далекі від істинного стану справ. Усе вирішить Луческу. А він, можливо, довірить іще комусь із молодих, наприклад, Андрієві Борячуку. Або дасть черговий шанс іншим латиноамериканцям  Бернарду, Нему, Феррейрі, Дентіньо.
	
	 Зазвичай у плей-оф єврокубів між матчами різниця два тижні. Шахтар зіграє проти Шальке 18 і 25 лютого. На чию це користь?
	 Навряд чи на нашу. Повторюю, німці в такому темпі живуть уже місяць, а нам доведеться непросто. Це ще один плюс для Гельзенкірхена. Із іншого боку, переконаний: у гірників усі виконавці  професіонали, й взагалі  за місяць можна підготуватися до серйозного турніру.
	
	 Наостанок дещо специфічне запитання: недавно в Інтернеті зявився ролик із зборів Шахтаря, на якому просто дива демонструє Василь Кобин. Як уважаєте, чому талановитий хлопчина, 6,5 років перебуваючи на контракті з донецькою командою, так і не розкрився?
	 Так у тому ж і річ, що це  звичайний відеоролик! Змонтувати можна все що завгодно! А реальність, зокрема футбольна, зовсім інша. У мене в Академії Шахтаря є хлопчаки, які на тренуваннях таке показують, що подих перебиває. Але чи виростуть із них великі гравці
	
