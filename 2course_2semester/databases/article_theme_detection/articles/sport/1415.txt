
	Капітан Волині Сергій Кравченко прокоментував матч Волині і Дніпра (2:3):
	
	- Перший тайм непогано провели, особливо багато супернику не дозволили створити, самі забили гол. Початок другого тайму трохи провальним вийшов. Хоча за рахунку 1:1 мали два шанси, один на один виходили. Так вже склався матч...
	
	- З чим можете повязати таку невпевнену гру в захисті у другому таймі?
	- Одна з причин  неготові ми фізичні, не пройшли збори і в другому таймі ми постійно втомлюємося, це показуть усі наші матчі в цьому році. Можливо, ще й Дніпро додав в другому таймі. Але знову ж  за рахунку 1:1 забий Мемешев, забий Петров і все могло б скластися по-іншому. Гра дуже непогана вийшла. Навіть за рахунку 2:3 ми мали нагоди.
	
	- Здавалося, що бракували інколи нам швидкості порівняно із Руїсом і Матеусом...
	- Думаю, що більшості гравців УПЛ не наздогнати цих футболістів... З Матеусом хіба ще Тайсон може позмагатися. Тому слід було страхувати наших. Це швидкісні футболісти, яких ви називаєте. Важко з ними грати.
	
	- Як тобі було сьогодні грати проти вчорашніх партнерів по Волині, а також проти одноклубників із Дніпра?
	- Це футбол. І Ротань, і Шахов, і Політило  це друзі мої хороші. Не хочеться грати грубо проти них, але треба жорстко. Я памятав, що Дніпру грати ще за Кубок, але це футбол - боротьба на полі. Я граю за Волинь, вони  за Дніпро.
	
