
	- Тут причина не так у грошах, як в характерах, - каже «Експресу» відомий футбольний функціонер, а також друг Олега Лужного Ростислав Заремба. - Всі знають який впертий Петро Петрович. Олег - теж не подарунок. Там яка ситуація була. З команди пішло п'ять футболістів. Лужний сказав президентові, що на їхнє місце слід запросити п'ятьох інших. При чому це мають бути перевірені і досвідчені люди з якими можна вирішити питання виходу у Лігу Європи. А саме таке завдання ставить перед командою президент клубу. Однак Петро Петрович на це не погоджується. А тепер ще й трансферне вікно закрили.
	 
	Тож команду ніяк не підсилиш, а з тою що є претендувати на Європу складно. Олегу просто набридло бути посміховиськом. З нього у «Таврії» клоуна робили, в Прибалтиці... Йому не хочеться принижувати своє ім'я у рідному Львові. Він сформований, забезпечений чоловік з іменем. У нього є гроші і він готовий щось робити для свого міста навіть безкоштовно, лиш би це мало перспективу. А тут її не видно. Хто буде наступним тренером «Карпат»? Ви знаєте, як часто у Львові змінюється погода? Так само часто міняються думки у власника «Карпат». Поживемо-побачимо.
	 
