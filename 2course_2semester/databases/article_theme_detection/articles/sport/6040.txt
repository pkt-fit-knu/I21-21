
	Усього година залишилася до початку першого матчу збірної України у 2016 році. Сьогоднішній спаринг команд України та Кіпру є символічним у багатьох аспектах. По-перше, синьо-жовті не проводили свої матчі в Одесі з 2013 року. По-друге, гра на стадіоні Чорноморець стане однією з двох запланованих поєдинків на українській землі напередодні Євро-2016. Ще один цікавий факт полягає у тому, що саме зустріч з Кіпром стане дебютною для Андрія Шевченка у якості тренера синьо-жовтих.
	
	Фактор Шевченка
	
	Рекордсмен національної команди за кількістю матчів Анатолій Тимощук втамував інтерес численної армії прихильників збірної України відносно того, яку роль відіграє у команді Андрій Шевченко. Мені було приємно працювати з Шевченком у якості гравця. Він пограв у багатьох сильних клубах, контактував з численними відомими фахівцями. Я вважаю, що поява Шевченка у збірній - додатковий стимул для гравців.
	
	За словами хавбека, який сьогодні може вийти на свій 142 матч за збірну, майбутні контрольні поєдинки є важливими як для команди, так і для кожного окремого гравця. Впевнений, що вже зараз тренерський штаб розглядає усіх претендентів, які можуть потрапити до фінальної заявки на європейську першість, - підкреслив Тимощук.
	
	Патріотизм Бойка
	
	Якщо у перший день збору Денис Бойко спостерігав за діями партнерів по команді за межами поля, то вже на вікритому тренуванні голкіпер Бешикташа працював на рівних з усіма. У матчі турецького чемпіонату Бойко отримав пошкодження, але нині він готовий до виходу на поле. Було невеличке ушкодження, але зараз завдяки своєчасному втручанню лікарів я почуваюся дуже добре. Матч із Кіпром? Зараз усі команди грають і показують гарний футбол. Це товариська гра, а тому результат не буде тяжіти ані над нами, ані над суперниками, - залишив свій прогноз Бойко відносно того, як розвиватимуться події у протистоянні з острівянами.
	
	До речі, робив він це у незвичній для себе манері  українською мовою. Трохи згодом стала відома і причина цього рішення: Я вважаю, що коли приїжджаєш до України, ти повинен, як тільки можеш, демонструвати своє відношення до рідної країни.
	
