
	Екс-півзахисник краматорського Авангарду, уродженець Луганську Олександр Яскович минулого року засвітився у складі збірної, так званої, ЛНР, в матчі проти збірної Абхазії.
	
	Як виявилося, екс-лідер свердловського Шахтаря, гравець, який пограв в алчевській і днпродзержинській Сталі, був змушений на окупованій території грати в складах різних команд для підтримання форми. Про це, а також про проблеми із заявкою на цей сезон Чемпіонату України він розповів в інтервю прес-службі ПФЛ.
	
	- Олександре, зважаючи на повідомлення в ЗМІ, ви встигли пограти в так званому чемпіонаті ЛНР за ровеньківський Гірник та СК Зоря, а ще зіграти у складі збірної ЛНР проти Абхазії. Як ви там опинилися?
	- Моєю останньою командою була дніпродзержинська Сталь, з якою після осінньої частини сезону 2014/15 було розірвано контракт за обопільною згодою сторін. Я повернувся в рідний Луганськ до сімї, і протягом зимового міжсезоння так і не отримав жодної пропозиції щодо продовження карєри. Щоб підтримувати ігрову форму, тренувався з місцевими командами і грав у товариських матчах.
	
	- Ви розуміли, що ніяких перспектив це вам не обіцяє? Швидше навпаки...
	- Я не ставив перед собою ніяких цілей. Для мене важливо було підтримувати ігровий тонус, мені доводилося тренуватися та грати в тих умовах, які були на той момент. В Луганську я народився, виріс і мені нікуди було їхати.
	
	- Коли ви прийняли рішення повернутися в Чемпіонат України?
	- Всю свою футбольну карєру я виступав у змаганнях ПФЛ: в першій і другій лігах. Зараз мені надійшла конкретна пропозиція від однієї з команд Ліги. Над нею не роздумував ні хвилини, я відразу ж поїхав, щоб грати.
	
	Але, як виявилося, з моєю заявкою у Чемпіонат України існують певні проблеми з боку керівних футбольних органів. Було неприємно читати в пресі на свою адресу звинувачення в зраді і таке інше через мою участь у матчах на окупованій території. Але я професіональний футболіст і просто намагався підтримувати форму. Хоча, без професіонального футболу це було робити дуже важко. Я просто хочу грати і приносити користь вітчизняному футболу.
	
	- Ви розраховуєте на те, що незважаючи ні на що, вам дозволять заявитися для участі у змаганнях ПФЛ?
	- Так, я розраховую, що свою позицію вищі футбольні органи переглянуть. Не вважаю, що порушив спортивні принципи і дав привід відмовити мені в заявці. Загальноприйняте правило говорить, що футбол - посол миру.
	
	- Як давно ви вже не граєте на окупованій території?
	- Зараз ми збираємося і тренуємося з хлопцями, які свого часу грали на професіональному рівні. До того ж бігаю за індивідуальною програмою, щоб підтримувати фізичну форму і чекаю дозволу на отримання паспорта футболіста.
	
	- Який винесли урок з усієї цієї ситуації?
	- Україна дала мені все, що у мене зараз є: сімю, карєру, можливість займатися улюбленим футболом і розвиватися. Тут я народився і виріс, не повязую своє життя ні з якою іншою країною. Моя мрія номер один  грати в чемпіонаті Україні на професіональному рівні, як і раніше. Хочу, щоб у нас настав мир і розуміння.
	
