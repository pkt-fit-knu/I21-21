
	24 квітня юнацька збірна на чолі з Володимиром Циткіним вирушила до Словаччини, де розпочинаються міжнародні змагання серед команд U-18.
	
	Турнір Slovakia Cup-2016 триватиме з 24 по 30 квітня у містах Сенец та Трнава. 25 квітня українці в рамках групового турніру зіграють з господарями поля. Другий матч пройде наступного дня проти команди з США, а третій  28 квітня проти однолітків з Грузії. Ігри за сьоме, пяте, третє місця, а також фінальний матч змагань відбудуться 29 квітня.
	
	Володимир Циткін обрав 18 гравців, які поїхали до Словаччини:
	
	Голкіпери: Вадим Шевчук (Ворскла, Полтава), Олег Білик (Скала, Стрий)
	
	Захисники: Станіслав Гудзь, Дмитро Бондар (обидва - Дніпро, Дніпропетровськ), Микита Величенко (Ворскла, Полтава), Владислав Шкіндер (Олександрія, Олександрія), Едуард Матвєєнко (Зоря, Луганськ), Юрій Завінський (Карпати, Львів).
	
	Півзахисники: Євген Чеберко, Богдан Лєднев, Олег Кожушко (усі - Дніпро, Дніпропетровськ), Юрій Іваночко (Ворскла, Полтава), Томас Середа (Чорноморець, Одеса), Артем Ярмоленко (Лейрія, Португалія), Єгор Шалфєєв (Зоря, Луганськ).
	
	Нападники: Максим Луньов (Дніпро, Дніпропетровськ), Назарій Муха, Іван Антонюк (обидва - Ворскла, Полтава).
	
	Минулого тижня українська команда проводила тренувальні збори у Чорногорії, де зіграла два товариських матчі з місцевою юнацькою збірною U-19. Перший матч завершився на користь господарів, у другому перемогу святкували українці.
