
	Юнацька збірна команда України серед гравців віком до 20 років невдало розпочала свої виступи у міжнародному турнірі International Challenge Trophy, поступившись на власному полі команді Англії.
	
	Англія (С): шанс має кожен
	
	У гості до Києва завітала збірна Англії (С). Назва команди для переважної більшості прихильників футболу незнайома. Але цей колектив заслуговує на те, щоб про нього дізналися по всьому світі. Збірна Англії (С) сформована з гравців, які виступають в англійській Конференції  пятому та найнижчому за ієрархію дивізіоні місцевого чемпіонату. До цієї збірної залучаються гравці, які не витримали конкуренції у футбольних академіях британських клубів. І саме тут вони отримують новий шанс продемонструвати свої найкращі якості.
	
	Найбільш знаковим прикладом футболіста, який пройшов шлях від збірної Англії (С) до найвищого рівня, є нападник англійського Лестера Джеймі Варді. Цього сезону раніше нікому не відомий форвард змусив звернути на себе увагу топ-клубів Європи. Тому можна було не сумніватися у найвищому рівні мотивації гостей з Великобританії на цю гру. Тим паче, що англійці тричі у своїй історії діставалися фіналу поточних змагань, вигравши турнір у сезоні 2005/2006.
	
	Напередодні гри коуч Трьох Левів Пол Фейрклаф висловив думку, що склад, який гратиме у столиці України, є, мабуть, найсильнішим з усіх, що мала Англія (С). І, як продемонструвала гра, досвідчений тренер мав рацію.
	
	Розплата за помилки
	
	Хоча початок гри був обнадійливим для численних вболівальників, які, незважаючи на будній день та доволі ранній початок матчу, зібралися на трибунах НТК ім. В. Баннікова. Команди зі стартового свистка запропонували одна одній високий темп і безкомпромісну боротьбу за мяч. Українці в якості господарів намагалися діяти першим номером. І вже на 8-й хвилині навісна передача Третьякова з правого флангу ледь не завершилася результативним ударом Чачуа. Воротар гостей зреагував на спробу нашого півзахисника, відбивши сферу з-під ближньої стійки.
	
	В цілому, сподівання команди Сергія Попова в атаці були повязані із грою на флангах, звідки синьо-жовті намагалися завантажувати мяч до володінь Холла. На жаль, на останньому рубежі українцям не вистачало яскраво вираженого таргетмена, чого не скажеш про наших суперників. У складі команди Фейрклафа особливо виділялися атлетичні гравці атаки Гатрі та Марш-Браун, яким раз-по-раз вдавалося продавлювати захисників господарів поля. Саме завдяки їх зусиллям британцям вдалося двічі відсвяткувати взяття воріт Федорівського.
	
	Але забитим англійцями мячам сприяли відверті помилки захисників синьо-жовтих, за які сильні команди завжди неминуче карають. Так, на 35-й хвилині Зотько порушив правила на Джексоні і привіз небезпечний стандарт у безпосередній близькості до власних воріт. Мяч від стінки відлетів точнісінько на голову ніким не прикритого Гатрі. Фактурному нападнику нічого не залишалося, як переправити його у ціль. Ще за пять хвилин Годдард лише дивом не влучив у ближній кут після вдалого проходу з лівого флангу до воротарського майданчику українців.
	
	Але якщо гравець англійського Вокінга пробачив наших футболістів за необачність, то Джексон був більш нещадним. За мить до свистка на перерву Каплієнко не втримав свого візаві, який випередив на виході Федорівського і забив другий гол.
	
	Характер синьо-жовтих
	
	Після результативної 45-хвилинки другий тайм став менш врожайним на цікаві моменти. Англія (С) грала за рахунком, переважно контролюючи мяч, а дещо молодшому колективу Попова мало що вдавалося запропонувати суперникам у центрі поля та фазі атаки.
	
	Надії українців на позитивний результат зустрічі танули з кожною хвилиною, а в останню чверть гри господарі ще й залишилися у меншості. Матвієнко отримав несумісну із продовженням гри травму. Замін же у синьо-жовтих на той момент вже не залишилося.
	
	Але вихід свіжих виконавців все ж надав конкретики бажанням українців вразити ворота Холла. Як мінімум два вдалих рейди Арендарука, який змінив у другому таймі Третьякова, могли призвести до того, аби рахунок на табло змінився. На 90-й хвилині ані Зубкову,ані Мисику не вдалося замкнути гострий простріл від партнера. А вже у наступному епізоді Кузику трохи не вистачило влучності, щоб підсолодити гіркий для нашої команди результат.
	
	Тепер на українців очікує матч із Іспанією, який заплановано на 5 вересня, а вже 7 жовтня відбудеться зустріч синьо-жовтих зі словаками.
	
	International Challenge Trophy
	
	Україна U-20  Англія (C)  0:2
	Голи: Гатрі (35), Джексон (44)
	
	Попередження: Зотько  Болтон
	
	Україна U-20: Федорівський  Лукянчук (к) (Мисик, 46), Осман (Каплієнко, 23), Зотько, Чачуа, Кузик, Кирюханцев, Габелок (Кльоц, 60), Матвієнко, Яремчук (Зубков, 46), Третьяков (Арендарук, 73)
	
	Англія (C): Б. Холл (Крук, 90+2)  Болтон (Е. Холл, 87), Хебергем, Хенеган, Холланд, Галлахер (Клей, 90+2), Джексон, Вудярд (к), Гатрі (Деніелс, 80), Марш-Браун (Айзек, 78), Годдард
