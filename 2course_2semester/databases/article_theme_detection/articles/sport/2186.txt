
	На передвеликоднє зелено-біле дербі обидва наставники зробили декілька перестановок порівняно з минулим туром. В складі Карпат провернулися в основу Даушвілі та Ксьонз, який, до речі, родом з Полтавської області. Щодо Ворскли, в якої були травмовані гравці та дискваліфікований Шиндер, то в основі полтавчан зявилися Коломоєць та Хльобас, які взагалі не грали в попередньому турі з Динамо. Зате з підвищеною мотивацією вийшли на поле екс-карпатівці Ткачук та Бартуловіч.
	
	З перших хвилин у діях обох команд відчувалась напруга, адже обидві команди на фініші чемпіонату ведуть боротьбу за путівку до Ліги Європи. Перший небезпечний момент виник біля воріт господарів, коли леви заробили стандарт неподалік штрафного, але Костевич пробив над поперечиною воріт Непогодова. Обидва суперники часто завершували атаки дальніми ударами, проте Бартуловічу, Громову та Худобяку явно бракувало влучності.
	
	Викликала пожвавлення на трибунах і чергова атака Карпат, коли Голодюк міг вийти на побачення з воротарем, але Дітятьєв дивом у підкаті встиг ліквідувати загрозу, зазнавши при цьому пошкодження. Боротьба за мяч часто завершувалась з порушенням правил, і арбітру доводилось втихомирювати гравців обох команд, зокрема легіонерів Даллку та Даушвілі. 
	
	Згодом підопічним Василя Сачка таки вдалося розмочити ворота гостей. Після атаки правим краєм мяч потрапив до Коломойця, який видав пас під удар Скляру  і невеликий рикошет від захисника дезорієнтував Мисака. Для Скляра, до речі, це був перший гол у поточному чемпіонаті. Під кінець тайму реальну нагоду вирівняти становище втратив Бланко-Лещук, який красиво обігравши Даллку, намагався закрутити мяч у дальній кут, але аргентинець пробив поруч зі штангою.
	
	Другий тайм активніше розпочали гравці Ворскли, проте до небезпечних моментів справа не доходила  через брак завершальних передач партнерам. Перетримав мяч і Хльобас, намагаючись обіграти у штрафному ледь не усіх захисників Карпат. Не пощастило і Бланко-Лещуку, який після хорошої флангової передачі з близької відстані пробив просто в руки Непогодову.
	
	Міг закріпити перевагу господарів Бартуловіч, який з правого флангу атаки пробивав під гострим кутом, проте Мисак зіграв надійно, парирував удар хорватського легіонера. Після цього виникла пожежа в штрафному господарів, яку вчасно встиг згасити Сапай. Гра стала відкритою, і небезпечних моментів не бракувало. Один з них і реалізували господарі, коли Хльобас на правому фланзі обіграв захисника і пробив низом впритул з дальньою стійкою. Для Хльобаса це був ювілейний, 10-й, гол в елітному дивізіоні.
	
	Після пропущеного голу наставник Карпат провів дві заміни, випустивши на поле молодих Кльоца та Гуцуляка, проте змінити хід поєдинку гостям так і не вдалося. Більше того, Ворскла під завісу матчу провела і третій гол. Після розіграшу штрафного неприкритий захисниками Коломоєць скористався передачу головою Ткачука і пробив у незахищені ворота гостей.
	
	У підсумку безпрограшна домашня серія Ворскли в матчах з Карпатами збільшилась до 6 матчів  по три перемоги та нічиї. Полтавчани при Василю Сачку досягли і двох ювілейних подій: забили 100-й гол у чемпіонатах (це був перший мяч у грі) та здобули 30-у перемогу. Карпати ж на виїзді не знають радості перемог вже у шести матчах, і в заключному для себе матчі чемпіонату прийматимуть Шахтар, які цього разу будуть виступати на Арені Львів в статусі гостей.
	
	Юрій НАЗАРКЕВИЧ
	
	Ворскла  Карпаты  3:0 (1:0)
	
	Ворскла:Дмитрий Непогодов, Арменд Даллку, Алексей Дитятьев (Владимир Чеснаков, 38), Сергей Симинин, Александр Скляр (Алексей Довгий, 76), Андрей Ткачук, Артём Громов, Вадим Сапай (Богдан Мельник, 86), Младен Бартулович, Дмитрий Хлёбас, Юрий Коломоец
	Карпаты:Роман Мысак, Олег Голодюк (Амбросий Чачуа, 80), Артур Новотрясов, Владимир Костевич, Денис Мирошниченко, Игорь Пластун, Гегам Кадымян, Игорь Худобяк (Дмитрий Клёц, 67), Муртаз Даушвили, Павел Ксенз (Алексей Гуцуляк, 68), Густаво Бланко-Лещук
	
	Арбитр: Константин Труханов (Харьков)
	
	Александр Скляр, 37, Дмитрий Хлёбас, 67, Юрий Коломоец, 87.
	Амбросий Чачуа, 85.
	
	Удары (в створ): 9 (4)  6 (1).
	Угловые: 3  3.
	Офсайды: 0  1.
	
	Зрителей: 2.500
	Оценка поля: 4.
	
	ВОРСКЛА  КАРПАТЫ. ОНЛАЙН-ТРАНСЛЯЦИЯ МАТЧА
	
	Протокольные данные сверены с официальными.
