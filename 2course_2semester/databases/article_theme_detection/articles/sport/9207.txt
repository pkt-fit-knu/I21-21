
	
		Сьогодні в столичному аеропорту Бориспіль на рідній землі зустрічали Юнацьку Олімпійську збірну України, яка повернулася з ІІ зимових Юнацьких Олімпійських ігор, що з 12 по 21 лютого відбувалися в норвезькому Ліллехаммері.
	
		На Іграх наші спортсмени продемонстрували високу майстерність та гарні результати. В активі українців три нагороди.
	
		У гонці переслідування золото біатлоністки Христини Дмитренко стало першою медаллю найвищого ґатунку для України на зимових Юнацьких Олімпійських іграх.
	
		Срібну нагороду нашій країні приніс наймолодший спортсмен олімпійської збірної Іван Шмуратко, який у змішаних командних змаганнях з фігурного катання з товаришами по команді посів друге місце.
	
		Бронза сноубордистки Дарини Кириченко у змаганнях змішаних команд  це перший здобуток в історії українського сноубордингу на найпрестижнішому спортивному форумі світу.
	
		Відзначимо, що ще цілий ряд наших юних олімпійців у величезній конкуренції з найкращими атлетами світу зуміли потрапити до топ-10 у біатлоні, сноубордингу, фігурному катанні, лижному двоборстві, санному спорті, лижних гонках, скелетоні.
	
		Юних олімпійців зустрічали віце-президент Національного олімпійського комітету України Володимир Бринзак, Міністр молоді та спорту України Ігор Жданов, представники національних федерацій, спортивних товариств, вболівальники, рідні та близькі атлетів, представники ЗМІ.
	
		Ліллехаммер  символічне місто для спортивної України, адже саме в цьому норвезькому місті 22 роки тому почалась олімпійська історія Незалежної України і було здобуто золото фігуристки Оксани Баюл і бронза біатлоністки Валентини Цербе.
	
		Дуже приємно, що ці славні традиції продовжені. Три нагороди і повний комплект медалей  успішний результат! Щиро бажаю нашим спортсменам, щоб ці здобутки стали гарним фундаментом для подальших успішних виступів, - відзначив на зустрічі Володимир Бринзак.
	
		Щиро дякую юним олімпійцям за достойний виступ і медалі. Тренерам  за підготовку нового покоління українського спорту, - сказав Ігор Жданов.
	
		В свою чергу, спортсмени на чолі з шефом місії Юнацької Олімпійської збірної ІІ ЮОІ-2016 Ганною Сорокіною подякували за теплий прийом, підтримку та пообіцяли докласти максимум зусиль для вдалих виступів у дорослому спорті.
	
		Нагадаємо, 23 українці представляли нашу країну на найпрестижніших планетарних змаганнях у 9-ти видах спорту: біатлоні, лижному двоборстві, фігурному катанні, санному спорті, стрибках на лижах з трампліну, лижних гонках, гірськолижному спорті, сноубордингу та скелетоні.
	
		Загалом 1100 атлетів з 71 країни світу віком від 14 до 18 років протягом 10 днів розіграли 70 комплектів нагород в усіх традиційних 15 зимових дисциплінах.
	
		Відзначимо, що Юнацькі Олімпійські ігри стали на цей момент найголовнішим спортивним стартом та фундаментом для подальших успіхів у карєрі кожного юного олімпійця. Головний здобуток  безцінний досвід змагань такого рівня.
	
		Окрім спортивного досвіду атлети отримали нові знання, навички, знайшли собі нових друзів в рамках насиченої та яскравої культурно-освітньої програми Ліллехаммеру-2016.
	
		Довідково:
	
		У 2008 році Міжнародний Олімпійський Комітет прийняв історичне рішення - започаткувати проведення літніх та зимових Юнацьких Олімпійський ігор (ЮОІ). У 2010 році в Сінгапурі відбулись I літні ЮОІ, а у 2012 в Інсбруку  I зимові ЮОІ.
	
		Головою Координаційної комісії Міжнародного Олімпійського Комітету з питань підготовки Юнацьких Олімпійських ігор-2010 в Сінгапурі був Олімпійський чемпіон, член Виконкому МОК, президент НОК Сергій Бубка.
	
		На I зимових Юнацьких Олімпійських іграх 2012 року в Інсбруку (Австрія) спортсмени України здобули три срібні медалі  у фігурному катанні - Олександра Назарова  Максим Нікітін (танці на льоду), Ярослав Паніот (одиночне катання) та у шорт-треку Марія Долгополова.

