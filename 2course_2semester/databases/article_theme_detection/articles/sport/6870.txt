
	У складі молодіжної команди Карпат Володимир Гудима вигравав чемпіонат України. При Кононові талановитий півзахисник грав у груповому етапі Ліги Європи проти дортмундської Боруссії, Севільї, ПСЖ. Маючи все для того, щоб стати в майбутньому одним з лідерів Карпат, він був змушений покинути команду, не в останню чергу через конфлікт з клубним керівництвом. Минулого року Володимир перебрався до Польщі, де став одним з ключових виконавців клубу Хробри з міста Глогув.
	
	- Ви в чемпіонаті Польщі вже майже рік. Ваш клуб виступає у другому за статусом дивізіоні країни. Не тягне додому?
	- Так, я вже рік у Польщі. Коли є можливість приїхати додому  то їду. Недавно, коли була пауза в чемпіонаті, зумів побути у Львові довгий час. На даний момент в мене травма. Проходжу реабілітацію, тому сумувати немає часу. Хочу як можна скоріше повернутися до гри.
	
	- Вас влаштовує рівень польської Першої ліги. Яка з команд дивізіону могла б достойно виступати в українській Премєр лізі?
	- Рівень польської Першої ліги хороший. Звичайно, я би хотів грати в Екстракласі. Найбільше хотілось би, щоб це було з командою Хробри Глогув. Мій клуб і ще декілька подібних могли б спокійно виступати в українській Премєр лізі та боротися за середні місця турнірній таблиці.
	
	- Після двадцяти турів Ваш клуб Хробри йде на шостому місці в турнірній таблиці, хоча восени був момент, коли команда була в трійці. Що не так пішло? В чому причина погіршення результатів команди?
	- Так, восени був момент, коли йшли на перших місцях, але нас спіткала невдача. Посередині першого кола травмувались декілька основних футболістів, у тому числі і я, через що пропустив декілька матчів.
	
	- Ваш клуб ще розраховує на підвищення в класі, та чи ставиться таке завдання перед командою взагалі?
	- В нас дуже хороший тренер, який підібрав висококласних футболістів. Всі хлопці розуміють, що є непогані шанси вийти до Екстракласи, хоча такої задачі перед нами керівництво не ставило. Наш клуб почав добре розвиватись, тому було б дуже добре, якби ми влітку вийшли в Екстракласу.
	
	- Свого часу Ви встигли пограти за тернопільську Ниву у Першій лізі, зараз за клуб Хробри у Першій лізі Польщі. Можете порівняти рівень футболу. Яка найбільша відмінність?
	- Я би дуже хотів подякувати тренеру Богдану Самардаку, який мене взяв в Ниву Тернопіль. Я з Ігором Озарківим, тих пів року грав в дуже хорошому колективі. Порівняти тяжко, бо в Україні була криза.
	
	- Ваш контракт підходить до завершення. Чи були якісь пропозиції від керівництва щодо продовження угоди? Які особисто Ваші плани на майбутнє?
	- На даний момент ми в процесі підписання нового контракту. До мене тут дуже гарно ставляться, у всьому допомагають. Я би хотів лишитись в команді. На мою думку тренер добре відноситься до всіх футболістів і добре тренує. З таким тренером хотів би розвиватись в футболі й надалі.
	
	- Звісно, не можна обійти стороною заборгованість Карпат перед Вами. Вам вже виплатили борги, чи все так і залишилось, незважаючи на те, що з Карпат зняли заборону на трансфери.
	- Ні. Борг не сплачено. КДК ФФУ вкотре буде розглядати мою скаргу на невиконання рішення Палати з вирішення суперечок ФФУ. Цього разу з Карпат мають зняти три залікових очки. Також я звернувся до Комітету ФФУ з питань атестації клубів, з тим, щоб Карпатам анулювали атестат на цей спортивний сезон і не видавали на наступний. До 31 березня 2016 року клуб має подати до Комітету з питань атестації документи для отримання атестату на наступний сезон. Серед цих документів має бути, зокрема, ті, які підтверджують відсутність заборгованості перед футболістами. На жаль, ефективність ФФУ в цьому питанні низька. Органи ФФУ не можуть вплинути на клуб, а тому в квітні буду змушений звернутись до УЄФА із скаргою вже на Комітет ФФУ з атестації клубів.
	
	Взагалі-то конфлікт, який мав місце влітку 2014 року має продовження. Нещодавно я дізнався, що державний суд задовольнив позов та зобовязав мене спростувати інформацію з приводу подій червня 2014 року(два роки тому, на інтернет-порталі Football.ua, зявилося інтервю, в якому Володимир Гудима розповів про конфлікт з генеральним директором Карпат Ігорем Дедишиним, про репресії спрямовані проти нього, відмову платити клубом заробітну плату, а також про свій позов до прокуратури, прим. авт). З цього приводу я подав скаргу в КДК ФФУ на клуб та особисто на Дедишина, так як всі суперечки, повязані з футболом мають розглядатися в рамках федерації. Також я вважаю, що Дедишина слід відсторонити від футболу за агресивну поведінку.
	
