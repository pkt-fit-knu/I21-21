
	Визначилася бригада арбітрів, яка працюватиме на товариському матчі між національними збірними командами України та Уельсу, який відбудеться 28 березня на НСК Олімпійський у Києві.
	
	Арбітром матчу призначено 30-річного рефері з Нідерландів Сердара Гьозюбююка. Асистенти арбітра  Даве Госсенс та Ангело Бонман (обидва - Нідерланди). Резервний арбітр  Євген Арановський (Україна).
	
	Сердар Гьозюбююк народився 29 листопада 1985 року у Харлемі (Нідерланди). Він є арбітром міжнародної категорії ФІФА з 2012 року. У 2010 році він отримав своє перше призначення на матч нідерландської Ередивізії, а вже за три роки арбітру довірили матч кваліфікації ЧС-2014 між збірними Мальти та Італії.
	
	Шляхи нідерландського арбітра з українською збірною не перетиналися. Але у донецькому Шахтарі про нього знають не з чуток. Саме ця офіційна особа матчу працювала під час фінального протистояння юнацької Ліги УЄФА, в якому гірники зазнали поразки від лондонського Челсі з рахунком 2:3.
	
	Текстова он-лайн трансляція матчу Україна  Уельс пройде на офіційному сайті Федерації футболу України.
