
	Головний тренер Енергії Максим Павленко:
	
	- Ще до матчу ми налаштовувалися на те, що це буде самий складний матч цього року, багато переваг буде на боці Локомотива. Ми намагалися все ж таки дотримуватися тієї тактики, яка була запланована. Нам пощастило  ми забили першими, віддали повністю ініціативу Локомотиву, розуміючи, які у нас були проблеми кадрові. Тому вже більше грали від захисту. Добре зіграв воротар. Не зважаючи на два пропущені мячі в основний час, все ж таки зуміли знайти сили, зуміли проявити характер, без якого ця перемога просто не була б можливою. Тому дякую всім хлопцям. Сьогодні 14 майстрів спорту могли перемогти тільки 14 друзів. Так і сталося, ми були трошки ближче до перемоги за рахунок тієї згуртованості, яка у нас є в колективі. За рахунок, дійсно, таких братерських відносин, які в нас існують, і у вирішальний момент вони нам допомогли.
	
	- Після закінчення основного часу, перед початком двох додаткових таймів що Ви казали своїй команді?
	- По-перше, в нас вже було 5 фолів, тому ми не мали права на помилку. Вже потрібно було грати тільки від захисту, сподіватись на контратаку, на реалізований наш момент. Так і сталося  ми забили, змусили суперника нервувати, і все ж таки на морально-вольових довели матч до перемоги, і повернули чемпіонський кубок до Львова.
	
	- Вам тепер грати у єврокубку  посилювати склад збираєтесь?
	- Якщо ми виграли цим складом, ми найсильніші. Ми збираємося підсилювати конкуренцію, звісно, що цих людей замало. Потрібно, як і в Локомотиві будуть зміни після закінчення сезону, так і в нас, звісно, будуть зміни підсилити конкуренцію, підсилити склад і дивитись з хорошою перспективою у майбутнє. Виступ у Кубку УЄФА, думаю, буде для нас таким же вдалим, як і в чемпіонаті.
	
