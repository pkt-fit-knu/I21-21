
	Олександр Заваров знову працюватиме на користь українського футболу. Після завершення строку дії попередньої угоди із Федерацією футболу України Олександру Анатолійовичу, враховуючи його безцінний досвід та фаховість, були запропоновані кілька варіантів продовження співпраці із ФФУ.
	
	Зважаючи на довготривалий переговорний процес між сторонами, протягом якого був повністю укомплектований тренерський штаб національної збірної команди України, легенді вітчизняного футболу було запропоновано посаду радника президента ФФУ з питань підготовки збірної України до фінальної частини УЄФА Євро-2016. Олександр Анатолійович пристав на цю пропозицію. Також пан Заваров увійде до складу Комітету національних збірних команд.
	
