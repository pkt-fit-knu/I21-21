
	Від вирішального матчу за вихід до фіналу ніхто не очікував зливи закинутих шайб. Проте команди, на превеликий подив фахівців, розпочали матч доволі агресивно. За десять очних поєдинків цього сезону Вадим Шахрайчук та Дмитро Підгурський повністю вивчили дії опонентів, що й стало передумовою гри без розвідки. Проте закинути швидку шайбу не вдалося жодній із команд.
	
	Тривалий час команди через щільність захисних редутів перевіряли пильність голкіперів виключно дальніми кидками. Відкрити рахунок вдалося киянам під час реалізації зайвого. Артем Гніденко найшвидше зорієнтувався в сумбурі перед воротами Михайла Шевчука. Гості відразу мали змогу відігратися, але Едуард Захарченко свою дуель у нападаючого Кременчука виграв.
	
	У третьому періоді ситуація змушувала перейти гостей на гру першим номером, що є нетиповим для команди з Полтавщини в матчах проти прямих конкурентів. Кияни ж грали переважно на контратаках. При цьому червоно-чорні створили значно більше нагод, аніж їх суперники. Чого лише вартий момент Артема Гніденка в середині періоду, коли капітан киян з вбивчої позиції поцілив шайбою в уже лежачого голкіпера.
	
	За 37 секунд до сирени Едуард Захарченко порушив правила, зсунувши ворота своєї команди. Втім реалізувати чисельну перевагу гостям так і не вдалося.
	
	У підсумку Дженералз здобули перемогу у серії та вийшли до фіналу, де зустрінуться із донецьким Донбасом.
	
	Дженералз  ХК Кременчук  1:0 (0:0; 1:0; 0:0)
	
	23 березня 2016 року, 19:00. Палац спорту
	
	Судді: М. Урда, А. Сєврук, А. Корепанов, А. Перетятько
	
	Дженералз: Е. Захарченко. Афанасьєв  Толкунов, Побєдоносцев  Шпак, Скрипець  Боєвих, Мельников  Татренко. Кіча  Гніденко  Караульщук, І. Савченко  Шаманський  Слюсар, Безуглий  Вал. Алексюк  Тимченко, І. Дворник  Секірко  Коляда.
	
	Кременчук: Шевчук (до 59:23). В. Романенко  Ден. Ісаєнко, Сірченко  Дегтярьов, Жовнір  Варивода, Васильєв  Акимов. Коренчук  Карпенко  Луговий, Підгурський  Чернишенко  Янішевський, Бойков  Андрейків  Лисак, Мікулко  Т. Гриценко  Петранговський.
	
	Голи: 1:0. Гніденко (Побєдоносцев, Караульщук, 34:52  більш.)
	
	Штраф: 18  8
	
	Рахунок серії: 3:2
