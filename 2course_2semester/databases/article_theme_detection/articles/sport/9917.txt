
	 Геннадію Миколайовичу, помітили, що ви зникли. Інтервю роздає ваш асистент Дорошенко, а на світлинах вас не видно.
	 Уже на місці. Справа в тому, що здобуваю диплом категорії Pro, довелося в Туреччину летіти. Тільки повернувся з навчання. Збори тривають, готуємося до чемпіонату. Беремо участь у Кубку Придніпровя. Усе гаразд, не хвилюйтеся.
	
	 Упізнали команду після повернення?
	 Так, усе нормально. На жаль, у нас багато травмованих гравців.
	
	 Гірник один із перших почав підготовку. Як оцінити результати зборів, які тривали останній місяць?
	 Зрештою, підготовка триває. Були погані погодні умови. Відтак не все виконали з того, що планували. Зараз намагаємося заповнити цей пробіл у підготовці. Хочемо планомірно підвести команду в хорошому функціональному стані до поновлення змагань. Щиро кажучи, заважає, що травмовані випадають, а хтось грипом хворів. Тепер потрібно їх підвести до одного знаменника. Тим паче, зараз беремо участь у Кубку Придніпровя, заплановано чимало матчів, даємо рівномірне навантаження.
	
	 Як справи з комплектацією?
	 Вона продовжується. Переглядаємо гравців, іще нікого не підписали. Натомість майже всі залишилися, за винятком Луценка та Ямполя. На даний момент лише шукаємо бажаних виконавців.
	
	 Судячи з усього, багато гравців вам не потрібно.
	 Так. Думаю, максимальне поповнення  чотири гравці.
	
	 Як футболісти, котрі мають досвід виступів у премєр-лізі, звертають увагу на запрошення з Кривого Рогу?
	 Бачу, що зараз усі хочуть їхати за кордон, де стабільніші фінансові умови й більша зарплатня. Отож, якщо чесно, комплектація триває зі скрипом. Запрошуємо людей, а вони відповідають: Зачекайте. Спершу хочемо спробувати працевлаштуватися за кордоном. Складно встановити діалог із гравцями, яких хочемо бачити в колективі.
	
	 Отакої!
	 Сам здивований. Та маємо, що маємо. Уважаю, головне  залишився стрижень команди. Іще є час. Думаю, за півтора місяця знайдемо підсилення, ретельно переглянувши кандидатури.
	
	 Отож берете участь у Кубку Придніпровя, щоби не зраджувати традиціям?
	 Це  етап підготовки до першості, який відбувається на нашій базі. Зібралися суперники непоганого рівня. Хоча, на мій погляд, упродовж зборів усі команди однакові, бо всі працюють на тлі навантажень. Навіть у дні матчів проводимо тренування, решту часу займаємося в дворазовому режимі.
	
	 У спарингах уже щось вимальовується?
	 Певною мірою. Мали непогані матчі на турнірі. Додам сюди хороший контрольний поєдинок із Кіровоградом. Зрештою, це лише збори, для ігрового малюнку ще потрібен час. Зараз працюємо над стабілізацією складу і відновленням звязків.
	
	 Чи одужають травмовані до 26 березня?
	 Сподіваюся. Серйозної травми зазнав Сантрапинських на рівному місці. Гвоздевич тривалий час відновлюється. Нудний скоро повернеться в загальну групу. Розраховуємо також на Чечеленка. Повірте, я за кожного гравця хвилююся. Утім, травми  невідємна частина футболу.
	
	 Чому не поїхали на іноземне зібрання?
	 Хотіли. Проте фінансове становище в країні позначається. Вирішили зекономити кошти. Не жаліюся. Ми маємо непогані умови для роботи.
	
	 Щодо завдань: уже чітко відомо, що від команди вимагатиметься навесні?
	 Чемпіонат покаже, й потім буде видно, на якому місці Гірник. Кожен матч для нас буде вирішальним.
	
	 Немає такого, що кров із носу, але потрібна премєр-ліга?
	 Можна я залишу питання без відповіді? Промовчу. Єдине знаю  віддаватимемося в кожному матчі.
	
