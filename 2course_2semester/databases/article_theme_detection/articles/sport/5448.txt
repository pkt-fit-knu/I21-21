
	Стомлені, але надзвичайно щасливі  саме такими до столиці України повернулися учора футболісти юнацької збірної U-17. Впяте в історії команда цієї вікової групи вийшла до фінальної частини європейської першості.
	
	Заповітну путівку підопічні Олександра Петракова здобули достроково  дві феєричні перемоги над Фінляндією та Туреччиною забезпечили українцям вихід на ЧЄ-2016. Цьому посприяли зміни в регламенті: 16 команд у фінальній частині замість 8. Тож в останній матч із англійцями не мав такого принципового турнірного значення. Але вийшов він напруженим і по-справжньому бойовим, завершившись підсумковою нічиєю  1:1. Українці повернулись додому непереможеними!
	
	Складний переліт, який тривав близько 7 годин, пересадка в Стамбулі, і нарешті - рідний Київ. 17-річні герої не приховували посмішок, залюбки позували перед фотообєктивами та роздавали перші в житті інтервю. Радість позаду, попереду  щоденна праця і нова ціль. Хочемо приміряти медалі європейської першості - такий амбіційний настрій в українських збірників. Також наші хлопці зробили памятний знімок, піднявши український прапор, що символізує непереможний дух нашого народу.
	
	Жеребкування фінальної частини Євро-2016 відбудеться 8 квітня, а сам чемпіонат пройде з 5 по 20 травня в Азербайджані.
	
