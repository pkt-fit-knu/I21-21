
	Гоночний уїк-енд в Бахрейні розпочався в досить приємних для команд умовах  оскільки на початку тижня кілька днів йшли дощі, то у пятницю асфальт Сахіра не був настільки слизьким від піску, як це буває зазвичай, тож стан траси хоч і покращувався із кожним днем, але різниця не була разючою. За день до старту тренувань медична комісія відмовила Фернандо Алонсо у допуску до змагань  виявилося, що в аварії у Мельбурні дворазовий чемпіон зламав кілька ребер, через що лікарі й вирішили поберегти здоровя гонщика. Таким неочікуваним чином в Формулі 1 дебютував Стоффель Вандорн. Бельгієць у своїй першій же кваліфікації опинився попереду напарника.
	
	Сама ж кваліфікації пройшла за тими ж правилами, що й у Мельбурні  за системою постійного вибуття найповільнішого. Сприйняття в Бахрейні вже не шокувало, хоча б тому, що всі знали до чого готуватися. Так само нікого не здивував і той факт, що за її результатами перший ряд дістався Мерседес, а другий  Феррарі. При цьому Хемілтон ще й встановив новий рекорд траси! Дещо неочікувано пяте місце на старті здобув Ріккардо, випередивши обох пілотів Вільямс, яких розділили невловимі 0,002 секунди у фіналі. Стартове поле від результатів кваліфікації відрізнялося мінімально  Кевін Магнуссен ще у пятницю не заїхав на процедуру зважування, за що був покараний стартом з піт-лейн.
	
	До початку Гран Прі були думки, що Феррарі та Мерседес в гонці матимуть різну тактику, адже червоні замовили більше комплектів Medium і менше Soft порівняно з срібними стрілами, та в неділю Піреллі розкрила ще один набір карт, повідомивши у кого скільки комплектів сліків залишилося на гонку. Тут і виявилося, що квартет пілотів Скудерії та срібних стріл мають ідентичні шинні розклади, тож варіант із різними тактиками різко зменшився.
	
	
	
	Амбіції Феррарі зазнали відчутного удару ще до старту гонки  на прогріву силова установка на машині Феттеля наказала довго жити, на підтвердження чого всі побачили густий дим із задньої частини SF16-H, а єдиним червоним воїном на трасі залишився Ряйкконен. По завершенні кола прогріву в бокси заїхав Палмер  на Рено англійця відмовила гідравліка, тож іще до старту для двох пілотів змагання закінчилося.
	
	Старт гонки, як і перші два її кола виявилися дуже багатими на події та карбонові уламки, як їх наслідок. Як тільки червоне світло згасло Росберг миттю опинився попереду напарника, неприємності для якого тільки починалися. Кімі не зміг повторити свій феноменальний старт австралійського зразка, натомість повз його Феррарі промчали Ріккардо, Боттас і Масса. Валттері настільки вдало зумів розігнатися, що коли побачив, як Хемілтон залишив вікно у першому віражі, вирішив скористатися запрошенням британця. От тільки Льюіс про плани фіна не здогадувався і просто так місцем поступатися не збирався  в такій ситуації зіткнення між машинами вже було не уникнути. На щастя для обох воно вийшло бічним й обмежилося зламаними елементами аеродинаміки в районі повітрозабірників та надламаних торцевих частин передніх крил як на Мерседес, так і на Вільямс. Переможцями у цій ситуації вийшли Боттас, Ріккардо та Ряйкконен, які зуміли проїхати повз дуелянтів першого повороту. Таким чином Росберг вже на старті гонки не просто очолив пелотон, а ще й на невизначений час позбувся свого головного конкурента, якому тепер потрібно було прориватися з 8-ї позиції.
	
	Поки пелотон не встиг розтягнутися, напружена боротьба між гонщиками продовжилася: на початку другого кола Перес атакував Сайнса, проте іспанець так заблокував Форс Індію, що машина Серхіо позбулася лівої частини переднього крила, а от на Торо Россо спустило шину  піт-стоп для обох пілотів став невідворотнім. На тому ж колі заледве змогли розминутися пілоти Заубер, які так само влаштували ефектну боротьбу на трасі.
	
	
	
	Ніко Росберг дуже спокійно та не менш упевнено відривався від дуету гонщиків Вільямс, повільно убиваючи натяки на інтригу, адже головні конкуренти тільки почали свій шлях нагору. Льюіс обігнав дві машини Хаас і опинився за спиною у Ряйкконена, останній в свою чергу не став чекати доки чинний чемпіон візьметься за нього, а пішов в атаку на Ріккардо, а колом пізніше пройшов і Боттаса, який двома колами пізніше відправився на свій плановий перший піт-стоп, після чого отримав від стюардів проїзд через піт-лейн як покарання за зіткнення з Хемілтоном на старті гонки.
	
	На 13-му колі в боксах зупинився Ряйкконен, який на той час вже був другим, проте більш пізній порівняно з Ріккардо та Массою піт-стоп зіграв з фіном злий жарт  він виїхав в акурат позаду машини Феліпе. Не пощастило? Навіть не обговорюється  менше півкола знадобилося Кімі аби обігнати обох суперників, не витрачаючи на них зайвий час! На зупинку Феррарі миттєво відреагували в Мерседес, провівши піт-стопи для обох пілотів вже на наступному колі, проблем із чим у команди не виникло, адже відставання Льюіса становило порядку 15 секунд.
	
	Якщо відмінний результат Грожана і Хаас в Мельбурні легко пояснювався украй вдалим для француза збігом обставин, який дозволив змінити шини під час зупинки гонки, то вже сьогодні стало зрозуміло, що або ніякого дива в Мельбурні не було, або ж воно продовжується і в Бахрейні. Грожан на 17-му колі без видимих проблем обігнав Массу в боротьбі за 5-ту позицію, а на 24-му  Ріккардо, вийшовши на 4-те  такого гоночного темпу від Хаас не чекав ніхто! Щоправда свої одразу кілька ложок дьогтю гонка для американської команди завбачливо припасла на потім. Першою з них став схід Гутьєрреса через проблеми з ERS. Друга прийшлася на третій піт-стоп француза, який через заминку тривав 8,1 секунди.
	
	
	
	Тактичної боротьби між Феррарі та Мерседес сьогодні не вийшло  Ряйкконен просто не міг наздогнати Росберга, так само як і Хемілтон на машині без частини аеродинамічних елементів не мав шансів дістати Кімі. Поки тріо лідерів спокійно їхали на своїх позиціях не загрожуючи один одному й розуміючи, що досягти чогось більшого можуть тільки через проблеми опонентів, за їх спинами на трасі точилася неймовірна боротьба практично за кожну позицію! Грожан на Хаас реально претендував на більше, ніж в Австралії, при цьому він безпосередній боротьбі Вільямс не залишав шансів ані Боттасу, ані Массі, які попри фантастичний старт поступово скочувалися до низу першої десятки. Пілоти Ред Булл продемонстрували, що їх машина за швидкістю нині є третьою, хоча боротьба з Хаас була непростою. Обгонів було достатньо не тільки у зонах дії DRS, причому коли Верляйн обігнав Насра, бразилець миттєво запитав команду чи нічого не зламано на його Заубер  Феліпе просто не міг повірити, що Мейнор на трасі просто швидша. Він, можливо, не усвідомлював, що Верляйн і обох гонщиків Форс Індії залишив позаду! Як завжди активним і агресивним на трасі був Ферстаппен, який обганяв кожну машину, яку тільки міг наздогнати, при цьому з напарником сьогодні в нього боротьби не було через досить ранній схід Сайнса.
	
	Калейдоскоп обгонів тривав до завершення гонки. Особливо ж цікавою була ситуація на трасі, коли Росберг розпочав своє фінальне коло, а в цей час у нього за спиною розгорнулася боротьба між Квятом і Массою, які хоч і були коловими, та їхали впритул за Мерседес німця  будь-які необдумані дії Даниіла або Феліпе могли занадто дорого обійтися Ніко. На щастя для німця нічого такого не сталося, хоча Квят і обігнав Массу.
	
	
	
	Залишившись без реальних конкурентів вже після першого повороту Росберг цілком упевнено довів справу до логічного завершення і першим побачив картатий прапор! Друга поспіль перемога в сезоні та пята з урахуванням трьох наприкінці минулого року дають можливість Ніко вже на 17 очок випереджати Хемілтона, про інших наразі говорити й не варто, адже на третьому місці розташувався Ріккардо, а от Ряйкконен і Феттель попри один фініш на подіумі вже мають по одному сходу. З такою надійністю машин Феррарі боротьба Скудерії за титул завершиться так по-справжньому і не розпочавшись.
	
	Стабільністю похвалитися може Ріккардо  австралієць другу гонку поспіль закінчив 4-м, що нині вивело його на третє місце в чемпіонаті. Продовжує дивувати своїх прихильників (і дуже неприємно конкурентів) Хаас  американська машина під чітким пілотуванням Грожана сьогодні приїхала на фініш пятою! Схоже, що вже не варто говорити про диво у Мельбурні.
	
	Стоффель Вандорн у своїй дебютній гонці фінішував 10-м і набрав перше очко у власній карєрі, а також перше для Макларен цього сезону! З таким результатом 24-річного бельгійця Баттону і Алонсо вже варто починати хвилюватися
	
	Два тижні, що залишилися перед гонкою в Шанхаї пролетять швидко, і боротьба продовжиться!
	
	Вячеслав КОБРЖИЦЬКИЙ
	
	
		Гран Прі Бахрейну
	
		
			
				
					
						
				
				
					
						Пілот
				
				
					
						Команда
				
				
					
						Час
				
				
					
						Піт
				
			
			
				
					
						1.
				
				
					
						Н. Росберг
				
				
					
						Mercedes
				
				
					
						1:33:34.696
				
				
					
						3
				
			
			
				
					
						2.
				
				
					
						К. Ряйкконен
				
				
					
						Ferrari
				
				
					
						+ 10.282
				
				
					
						3
				
			
			
				
					
						3.
				
				
					
						Л. Хемілтон
				
				
					
						Mercedes
				
				
					
						+ 30.148
				
				
					
						3
				
			
			
				
					
						4.
				
				
					
						Д. Ріккардо
				
				
					
						Red Bull
				
				
					
						+ 1:02.494
				
				
					
						3
				
			
			
				
					
						5.
				
				
					
						Р. Грожан
				
				
					
						Haas
				
				
					
						+ 1:18.299
				
				
					
						3
				
			
			
				
					
						6.
				
				
					
						М. Ферстаппен
				
				
					
						Toro Rosso
				
				
					
						+ 1:20.929
				
				
					
						3
				
			
			
				
					
						7.
				
				
					
						Д. Квят
				
				
					
						Red Bull
				
				
					
						+ 1 коло
				
				
					
						3
				
			
			
				
					
						8.
				
				
					
						Ф. Масса
				
				
					
						Williams
				
				
					
						+ 1 коло
				
				
					
						2
				
			
			
				
					
						9.
				
				
					
						В. Боттас
				
				
					
						Williams
				
				
					
						+ 1 коло
				
				
					
						3
				
			
			
				
					
						10.
				
				
					
						С. Вандорн
				
				
					
						McLaren
				
				
					
						+ 1 коло
				
				
					
						3
				
			
			
				
					
						11.
				
				
					
						К. Магнуссен
				
				
					
						Renault
				
				
					
						+ 1 коло
				
				
					
						3
				
			
			
				
					
						12.
				
				
					
						М. Ерікссон
				
				
					
						Sauber
				
				
					
						+ 1 коло
				
				
					
						2
				
			
			
				
					
						13.
				
				
					
						П. Верляйн
				
				
					
						Manor
				
				
					
						+ 1 коло
				
				
					
						3
				
			
			
				
					
						14.
				
				
					
						Ф. Наср
				
				
					
						Sauber
				
				
					
						+ 1 коло
				
				
					
						3
				
			
			
				
					
						15.
				
				
					
						Н. Хюлькенберг
				
				
					
						Force India
				
				
					
						+ 1 коло
				
				
					
						4
				
			
			
				
					
						16.
				
				
					
						С. Перес
				
				
					
						Force India
				
				
					
						+ 1 коло
				
				
					
						3
				
			
			
				
					
						17.
				
				
					
						Р. Харянто
				
				
					
						Manor
				
				
					
						+ 1 коло
				
				
					
						3
				
			
		
	
	
		Найшвидше коло гонки: Ніко Росберг, Mercedes  1:34.482 (41-ше коло)
	
		Не фінішували:
	
		
			
				
					
						К. Сайнс
				
				
					
						Toro Rosso
				
				
					
						30 коло
				
				
					
						-
				
			
			
				
					
						Е. Гутьєррес
				
				
					
						Haas
				
				
					
						10 коло
				
				
					
						гальма
				
			
			
				
					
						Дж. Баттон
				
				
					
						McLaren
				
				
					
						7 коло
				
				
					
						ERS
				
			
			
				
					
						Дж. Палмер
				
				
					
						Renault
				
				
					
						0 кіл
				
				
					
						гідравліка
				
			
			
				
					
						С. Феттель
				
				
					
						Ferrari
				
				
					
						0 кіл
				
				
					
						силова установка
				
			
		
	
	
		
		Особистий залік
	
		
			
				
					
						1.
				
				
					
						Н. Росберг
				
				
					
						Mercedes AMG Petronas Formula One Team
				
				
					
						50
				
			
			
				
					
						2.
				
				
					
						Л. Хемілтон
				
				
					
						Mercedes AMG Petronas Formula One Team
				
				
					
						33
				
			
			
				
					
						3.
				
				
					
						Д. Ріккардо
				
				
					
						Red Bull Racing
				
				
					
						24
				
			
			
				
					
						4.
				
				
					
						К. Ряйкконен
				
				
					
						Scuderia Ferrari
				
				
					
						18
				
			
			
				
					
						5.
				
				
					
						Р. Грожан
				
				
					
						Haas F1 Team
				
				
					
						18
				
			
			
				
					
						6.
				
				
					
						Ф. Масса
				
				
					
						Williams Martini Racing
				
				
					
						16
				
			
			
				
					
						7.
				
				
					
						С. Феттель
				
				
					
						Scuderia Ferrari
				
				
					
						15
				
			
			
				
					
						8.
				
				
					
						М. Ферстаппен
				
				
					
						Scuderia Toro Rosso
				
				
					
						9
				
			
			
				
					
						9.
				
				
					
						Н. Хюлькенберг
				
				
					
						Sahara Force India F1 Team
				
				
					
						6
				
			
			
				
					
						10.
				
				
					
						В. Боттас
				
				
					
						Williams Martini Racing
				
				
					
						6
				
			
			
				
					
						11.
				
				
					
						Д. Квят
				
				
					
						Red Bull Racing
				
				
					
						4
				
			
			
				
					
						12.
				
				
					
						К. Сайнс
				
				
					
						Scuderia Toro Rosso
				
				
					
						2
				
			
			
				
					
						13.
				
				
					
						C. Вандорн
				
				
					
						McLaren Honda Formula 1 Team
				
				
					
						1
				
			
		
	
	
		
	
		Кубок конструкторів
	
		
			
				
					
						1.
				
				
					
						Mercedes AMG Petronas Formula One Team
				
				
					
						Mercedes
				
				
					
						83
				
			
			
				
					
						2.
				
				
					
						Scuderia Ferrari
				
				
					
						Ferrari
				
				
					
						33
				
			
			
				
					
						3.
				
				
					
						Red Bull Racing
				
				
					
						Tag Heuer
				
				
					
						28
				
			
			
				
					
						4.
				
				
					
						Williams Martini Racing
				
				
					
						Mercedes
				
				
					
						22
				
			
			
				
					
						5.
				
				
					
						Haas F1 Team
				
				
					
						Ferrari
				
				
					
						18
				
			
			
				
					
						6.
				
				
					
						Scuderia Toro Rosso
				
				
					
						Ferrari
				
				
					
						11
				
			
			
				
					
						7.
				
				
					
						Sahara Force India F1 Team
				
				
					
						Mercedes
				
				
					
						6
				
			
			
				
					
						8.
				
				
					
						McLaren Honda Formula 1 Team
				
				
					
						Honda
				
				
					
						1
				
			
		
	
	
		

