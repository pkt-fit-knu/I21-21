
	У Києві відбувся третій поєдинок фінальної серії національного чемпіонату з хокею.
	 
	Перед третім поєдинком серії Анатолій Степанищев вирішив внести певні корективи у склад ігрових ланок. Так наставник донеччан розбив пару Карп – Горбань, Віктор Шахворостов був переведений до ланки Сергія Варламова, а четверту ланку сформували Володимир Чердак, Руслан Ромащенко та Владислав Куцевич.
	 
	Перший період пройшов у звичній, як для плей-офф, «генералівській» манері. Обидві команди основну частину ігрового часу провели у боротьбі або в центрі майданчика, або по його кутах. Закинуті шайби глядачі побачили лише у другій 20-хвилинці. Команди обмінялися уколами під час гри в нерівних складах. Всеволод Толстушко продемонстрував міць свого кидка від синьої лінії, а Ігор Шаманський вкотре виявився найрозторопнішим на п’ятаку перед воротами Царегородцева.
	 
	Розв’язка у матчі сталася в середині третього періоду. Олександр Караульщук втратив реальну нагоду для взяття воріт, а атака донеччан у відповідь призвела до взяття воріт.
	 
	Після цього у господарів не було жодного шансу на взяття воріт. Більше того, наприкінці зустрічі Вадим Шахрайчук навіть не отримав змоги взяти тайм-аут чи зняти голкіпера.
	 
	Завдяки цій перемозі «Донбас» впритул наблизився до перемоги в чемпіонаті. В наступних чотирьох матчах серії донеччанам необхідно здобути лише одну перемогу.
	 
	«Дженералз» – «Донбас» – 1:2 (0:0; 1:1; 0:1)
	 
	30 березня 2016 року, 20:00. Палац спорту
	 
	Судді: А. Гладченко, О. Горбатюк, А. Перетятько, А. Корепанов
	 
	Дженералз: Е. Захарченко. Толкунов – Афанасьєв, Побєдоносцев – Шпак, Татаренко – Боєвих, Мельников – Скрипець. Секірко – Гніденко – Караульщук, І. Савченко – Шаманський – Слюсар, Безуглий – Вал. Алексюк – Тимченко, Кіча – Коляда – І. Дворник.
	 
	Донбас: Царегородцев. Карп – Толстушко, Горбань – Катрич, Петрухно – Вол. Алексюк, Таран. Кочетков – Докшин – Журун, Захаров – Варламов – Шахворостов, Бабинець – Буценко – Нікіфоров, Чердак – Ромащенко – Куцевич.
	 
	Голи: 0:1. Толстушко (Кочетков, Журун, 26:53 – більш.), 1:1. Шаманський (Слюсар, Толкунов, 30:25 – більш.), 1:2. Журун (Кочетков, Карп, 46:57)
	 
	Рахунок серії: 0:3
