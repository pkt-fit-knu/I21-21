
	Колишній біатлоніст, а нині провідний тренер збірної України з біатлону (науково-методичний супровід підготовки) і віце-президент Федерації біатлону України Василь КАРЛЕНКО поділився зі Sport.ua своїми думками щодо виступів українських спортсменів у Кубку світу та на чемпіонаті світу сезону 2015-2016.
	
	Цей рік  другий рік підготовки до Олімпійських ігор. Тут команди проводять певні пошуки, яким чином викристалізувати підготовку в сучасних умовах розвитку біатлону. Відбулася деяка зміна поколінь в команді, прийшли нові спортсмени. Повернулася Підгрушна, яка рік практично не тренувалася. Безумовно, що тренерам потрібно було шукати формат або систему підготовки цих спортсменів. Вони її віднайшли практично, але вистачило тільки на першу половину спортивного сезону. Як ми бачимо, в жіночій команді перша половина сезону була краща, ніж друга. А в чоловічій команді навпаки вийшло  перша була начебто гірша, а друга, з медаллю на чемпіонаті світу, краща.
	
	В чому причини? В жіночу команду прийшов новий тренер, якому потрібно було розібрати всі питання і віднайти найкращу систему підготовки. Він її знайшов  і, думаю, що в наступні роки вдосконалить. Було багато збиваючих факторів  той хворів, той ще щось, хтось багато пропустив, як Підгрушна. Так не може бути, щоб рік пропустили  і відразу результат. Результат приходить, але здоровя не завжди вистачає до кінця. Хоча сьогодні ми бачимо, що на останньому етапі Підгрушна теж розбіглась  і вже показує сьоме місце в Кубку світу. Це означає, що вона адаптувалася практично повністю і буде нормально виступати в наступному сезоні.
	
	З однією медаллю закінчувати чемпіонат світу  це хороший результат. На більше розраховувати дуже складно, тому що наші конкуренти мають значно потужніші можливості, ніж ми, більш сучасні технології. Але і з ними сьогодні можна боротися. Є декілька лідерів  Фуркад, перш за все, декілька спортсменів з німецької команди, норвезької. Сьогодні ми вже можемо конкурувати з російськими спортсменами. Це означає: якщо готуватися довготривало, в правильному напрямку  завжди результат прийде. Я прихильник того, що не ми колись були слабкі, а суперники сильні. Ми не були слабкими, ми просто не дійшли до того рівня, до якого дійшли наші суперники ще три-чотири роки тому. Сьогодні ми підтягнули. У суперників теж є провали, норвежці не такими хотіли бути на чемпіонаті світу. У російської команди, яка завжди була лідером на Олімпійських іграх, є певні провали. Тобто в кожній команді є зміни в системі, в організації підготовки. І ці зміни випливають в кінцевий результат. Тому в цьому сезоні ставлю нашим спортсменам задовільну оцінку. Я оцінюю виступи тільки позитивно.
	
	Найбільше запамяталася гонка в Рупольдингу, яку виграли наші дівчата. Це традиційно  Рупольдинг завжди був місцем суперництва української і німецької команд. Це, безумовно, дуже яскрава перемога була. Безумовно, медаль Семенова  друга найяскравіша миттєвість нашого біатлону. Я довго чекав цієї медалі. І третє  те, що стабільно у першій половині сезону виступала Олена Підгрушна. Сьоме місце Підгрушної у загальному заліку  це, безумовно, чудово.
	
	Матеріал підготовлений на базі спортивно-інформаційного центру Parimatch.ua в рамках проекту Експерти біатлону.
	
	Дарія ОДАРЧЕНКО
