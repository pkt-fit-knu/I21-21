
	Зважаючи на те, що іспанці краще грають удома, ніж на виїзді. І те, що їх влаштує менш результативна нічия, ніж у Львові, Севілья тепер є фаворитом цього протистояння.
	
	Про шанси гірників на успіх і першу гру розказав відомий в минулому футболіст, а тепер селекціонер Шахтаря Олексій Чередник.
	
	- Учорашня гра вам сподобалася?
	- Так, був хороший футбол.
	
	- А що скажете про Шахтар?
	- Шахтар зіграв трохи нижче від своїх можливостей. А так я очікував такої вязкої гри. У гірників молода команда, тільки награється. Тому, загалом, вони нормально зіграли.
	
	- Що саме мали на увазі, коли говорили про те, що Шахтар зіграв нижче від своїх можливостей?
	- Я сказав, що трохи нижче від своїх можливостей. Не вистачає стабільності, не у всіх іграх донеччани грають на одному рівні. Одну гру проводять здорово, наступну  не так яскраво.
	
	- Тепер фаворит протистояння  Севілья?
	- Думаю, шанси 60 на 40 на користь Севільї. Якщо наша команда спіймає ритм, то зможе обіграти іспанців.
	
	- Водночас Севілья вдома краще грає, ніж на виїзді
	- Так, тому і сказав, що 60 на 40. Севільї вчора було простіше, іспанці були впевненішими, оскільки перший матч проводили в гостях. Другий поєдинок буде іншим, я в цьому впевнений.
	
	- Як вам гра Євгена Коноплянки?
	- Він зіграв на своєму рівні, нічого особливого. Ні краще, ні гірше, на своєму рівні.
	
	- Мені здалося, він узагалі нічим не виділявся, намагався щось створити, але нічого не вдавалося
	- Ну, так він завжди намагається щось зробити В чемпіонаті України він ще виділявся, а ось у збірній із серйозними суперниками вже не вирізняється, так само і тепер у Севільї. Коноплянка грає на своєму рівні, тому ми його не купили.
	
	- Тобто ви не вважаєте його великим гравцем?
	- Ніколи не вважав Коноплянку великим футболістом. Він є гравцем хорошого рівня, але тільки для чемпіонату України. Ажіотаж навколо нього задля збільшення ціни створював його батько чи хто там є агентом. Ви думаєте, ми його не знали раніше? Та з дитинства знали, але вирішили не брати. Коноплянка був на рівні наших гравців, тому інтересу не було.
	
	- Шахтар має дуже складний графік: у неділю матч із Динамо, а через кілька днів поєдинок із Севільєю. Сил вистачить?
	- Буде дуже складно. За тиждень провести три такі важкі матчі Графік надзвичайно складний. Є в нашій основі молоді хлопці: Малишев, Коваленко Буде дуже складно з Динамо. Звісно, лава запасних довга, є кому грати. Побачимо, що вигадає Мірча Луческу. Не здивуюся, якщо він на гру з Динамо випустить тих, хто менше грав. Чемпіонства в нас уже не буде, тому десь можна поступитися грою з киянами. Завдання ж  вийти у фінал Ліги Європи, тому з Динамо можна грати не основою. Але це моя думка, що вирішить Луческу  ніхто не знає.
	
