
	Після двох матчів проти казахських клубів, що відбувалися у вихідні, понеділок у львівської команди пройде в відновлюваному режимі. Зранку футболісти провели тренування полегшеного характеру  ввечері Карпати зможуть трохи відпочити. Особливо відпочинок буде корисним тим, хто брав участь одразу в двох матчах. Наприклад, Василь Кравець відіграв півтора тайми за два дні.
	
	Все ще індивідуально тренувався Володимир Костевич, якому серйозно дісталося в матчі проти Нордшелланда. Нагадаємо, що після прикрого автоголу, оборонцю вїхав в ногу гравець данців. Усі інші виконавці здорові і готові до завершального поєдинку на зборах, що запланований на середу. Зіграють леви проти казахського ФК Окжетпес.
