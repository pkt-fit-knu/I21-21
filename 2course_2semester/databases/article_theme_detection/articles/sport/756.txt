
	Весь уїк-енд в Іспанії пройшов за теплої та сухої погоди, яка сприяла тому, аби всі команди змогли добре попрацювати під час практик та підготуватися до кваліфікації з гонкою. Особливості каталонської траси такі, що гарна стартова позиція має дуже важливе значення, адже обганяти тут завжди було непросто, навіть після появи DRS.
	
	Під час кваліфікації боротьба за поул знову розгорнулася між пілотами Мерседес  цього разу з машиною Хемілтона не виникло жодних проблем, тож британець не просто навязав боротьбу Росбергу, а й після помилки у першій спробі виграв поул, ураганом пролетівши трасою у своїй другій спробі. Несподівано другий ряд дістався Ред Булл. Несподівано, бо під час практик темп Феррарі був цілком пристойним, але у кваліфікації червоні його десь загубили, тож змушені були вдовольнятися пятим-шостим місцями на старті. По завершенню кваліфікації розчарований Мауріціо Аррівабене спромігся видати сакраментальну для українських (а особливо київських) вболівальників фразу: Будемо розбиратися.
	
	Оскільки покарань не було, то і стартове поле цілком відповідало результатам кваліфікації. Піреллі до Іспанії привезла свої жорсткі шини  Hard, Medium, Soft, а вже по завершенні кваліфікації Пол Хембрі пророкував тактику двох піт-стопів для більшості гонщиків. Цей варіант, хоч і поступався у швидкості тактиці трьох зупинок, проте не передбачав потрапляння у трафік та боротьбу наприкінці гонки з тими, хто двічі побуває в боксах. На старт всі пілоти, крім Харянто, вийшли з шинами Soft, і тільки індонезієць обрав Medium для першого гоночного відрізка.
	
	
	
	Початок гонки вийшов настільки божевільним, наскільки взагалі можна було уявляти про це: Росберг знову краще розігнався на прямій і у перший віраж зайшов лідером. Хемілтон миритися з цим не збирався і прагнув виправити ситуацію якомога швидше. У затяжному третьому повороті британець розігнався краще і перед четвертим вирішив атакувати напарника. Ніко заблокував цю спробу, але це змусило британця зїхати на узбіччя. В підсумку Хемілтон втратив контроль над машиною, яка вже в самому повороті врізалася в Мерседес Росберга, після чого обидві срібні стріли опинилися у гравії! Неймовірна розвязка дуелі фаворитів! Нікі Лауда вважав, що у цій ситуації більше вини було на боці Хемілтона, в той час як вся ситуація не виглядала настільки просто. Зокрема, стюарди залишили епізод для розгляду після гонки.
	
	За таких несподіваних обставин лідерами гонки стали одразу троє представників Ред Булл  Торо Россо: Ріккардо, Ферстаппен і Сайнс. Перші двоє просто успадкували позиції після сходу гонщиків Мерседес, а от Карлос скористався плутаниною й проскочив повз обидві Феррарі. До речі, Феттель виграв старт у Ряйкконена.
	
	
	
	Аби прибрати з траси уламки та безпечно евакуювати розбиті машини з гравійної зони безпеки на трасі зявився автомобіль безпеки. Щоправда не надовго. Вже на 4-му колі було дано рестарт і Ріккардо спокійно зберіг за собою лідерство, так само як на своїх місцях залишилися й інші пілоти з першої десятки. Даніель практично одразу почав відриватися від Ферстаппена, який в свою чергу преспокійно відїжджав від Сайнса. А от іспанець відчував серйозний тиск з боку пілотів Феррарі. Протягом кількох кіл Карлос зумів утримувати Феттеля позаду себе, жорстко блокуючи атаки німця у першому віражі. Проте, довго це тривати не могло і вже на 8-му колі Феттель вийшов на третє місце. Тепер черга була за Ряйкконеном. З першої спроби Кімі змушений був проїхати зоною безпеки у 1-2 поворотах, але з другої таки зломив спротив пілота Торо Россо. Для Скудерії було напрочуд важливо не застрягнути надовго за спиною Сайнса, аби мати можливість в майбутньому поборотися з Ред Булл за перемогу в гонці.
	
	Тим часом Хемілтон і Росберг, так і не знявши шоломів, поодинці заходили в моторхоум команди, очевидно, що не для обміну любязностями. Тим паче, що за кілька хвилин потому у ті самі двері зайшли Тото Вольфф та Падді Лоу. В такі моменти стає по-справжньому шкода, що трансляцію з моторхоумів команд не роблять. Саме там в цей момент було найгарячіше!
	
	
	
	Перші піт-стопи серед лідерів не принесли жодних змін у позиціях: Ріккардо першим провів піт-стоп, наступного кола це зробили Ферстаппен і Ряйкконен, а Феттель затягнув час своєї першої зупинки, та після цього квартет пілотів зберіг статус-кво. Єдине що, обидві Феррарі їхали швидше за обох пілотів Ред Булл, але в Барселоні це ще нічого не означає.
	
	На 22-му колі дим, а згодом і вогонь у задній частині Форс Індії означав схід для Хюлькенберга, у другій гонці поспіль. Сама ж гонка в цей момент перейшла у спокійне русло без подій, достойних окремого згадування. Найцікавішими стали коментарі для преси Тото Вольффа, який сказав, що інцидент між його пілотами  дуже складний для всебічного розбору, але в команді вважають, що немає кого в цьому звинувачувати.
	
	На 29-му колі Ріккардо вдруге поїхав в бокси, залишивши Ферстаппена лідирувати в гонці. У Феррарі одразу ж відповіли зупинкою для Феттеля, і після цього було добре видно наскільки багато підрізка дозволяє виграти в Барселоні. Якщо до піт-стопу Феттель програвав Ріккардо трохи більше 2 секунд, то після зупинки відрив зріс до чотирьох. У той же час Ферстаппен і Ряйкконен залишилися на трасі, тож стало зрозуміло, що обидві команди, борячись одна з іншою, вирішили при цьому розділити шинні тактики для своїх пілотів. Кількома колами пізніше думки змінилися  Макс і Кімі просто провели більш довгий другий гоночний відрізок. Здавалося, що після цього третій раз обом ще доведеться зупинятися, бо Medium просто не витримає довгого гоночного відрізка.
	
	
	
	Розуміючи, що повторюючи ходи енергетиків нічого не досягти в Феррарі пішли на ризик  Феттель на свій третій і фінальний піт-стоп відправився на 38-му колі, де отримав комплект шин Medium, а разом і ними завдання проїхати 29 кіл. Задача виглядала вкрай непростою. Причому не стільки сам факт того, що треба проїхати 29 кіл, скільки через те, у якому стані будуть покришки на останніх колах гонки і чи не зможуть інші пілоти на більш свіжій ґумі вийти вперед.
	
	На 44-му колі в Ред Булл вирішили, що пора проводити піт-стоп для Ріккардо, завданням якого стало проїхати фінальний відрізок довжиною в 23 кола, що безумовно простіше, ніж у Феттеля, але Себастіана треба було б не тільки наздогнати, а ще й обігнати.
	
	Поки Даніель все ближче підбирався до Феррарі Феттеля, Ряйкконен вже їхав впритул позаду Ферстаппена, щоразу використовуючи DRS на двох прямих. Проте цього все-одно було недостатньо, адже у поворотах Ред Булл дозволяв трошки відриватися і цього вистачало, аби на довгій головній прямій фін залишався позаду. Кількома колами пізніше в парі Феттель  Ріккардо ситуація стала дзеркальною. Пілот Ред Булл переслідував Феррарі, використовував DRS, але не міг обігнати машину попереду.
	
	Напруга зростала з кожним наступним колом. На той час вже стало всім очевидно, що ані Ферстаппен, ані Ряйкконен втретє на піт-стоп їхати не будуть, тож їх боротьба перетворилася на змагання за перемогу в гонці!
	
	
	
	На 59-му колі Ріккардо на мить випередив Феттеля, проте занадто швидко зайшов у перший віраж, тож Себастіан перехрестивши траекторію, зберіг позицію. І поскаржився на небезпечний (на його думку) маневр Даніеля. Скаржитися на пілотів Ред Булл перетворюється для німця на звичку. В цю боротьбу ледве не почав втручатися Квят  росіянин хоч і був коловим, проте недавно побував на піт-стопі та їхав на Soft, тож його гоночний темп був значно швидшим, ніж у Феттеля з Ріккардо. На передостанньому колі це протистояння завершилося на користь Феррарі  повільний прокол заднього правого колеса позбавив австралійця шансів на подіум. Щоправда відрив від Боттаса, який їхав 5-м, був настільки великим, що Даніель зумів зберегти за собою 4-те місце.
	
	Макс Ферстаппен, провівши гонку без жодної помилки, упевнено та вкрай спокійно перетнув фінішну лінію попереду всіх! І це у своєму першому Гран Прі у складі Ред Булл. Таким чином, 18-річний голландець став наймолодшим переможцем в історії Формули 1, перевершивши досягнення, яке раніше належало Феттелю. Для Ред Булл ця перемога стала першою з часів Спа-2014, де тріумфував Ріккардо.
	
	Скудерія, опинившись в ситуації, коли срібні стріли самоліквідувалися, так і не змогла знайти ключів до перемоги. Звісно дві машини на подіумі це добре, проте однозначно зовсім не те, на що в Маранелло розраховували за даних обставин. Коли ж Рено в Канаді представить оновлену версію силової установки (яку випробовувати будуть вже у вівторок-середу на тестах в Барселоні), проблем у червоних може стати ще більше. А поки Ряйкконен піднімається на друге місце в особистому заліку, на 4 пункти випереджаючи Хемілтона.
	
	Мерседес вперше за три з половиною роки завершує Гран Прі з баранкою в заліку, востаннє з ними таке траплялося в Остіні у 2012-му. Вже після фінішу стюарди, розглянувши аварію Хемілтона з Росбергом, дійшли такого ж висновку, як і сама команда  зі слів Тото Вольффа  гоночний інцидент без очевидної вини когось із гонщиків.
	
	Вільямс, Торо Россо, а також Перес з Баттоном закрили сьогодні топ-10, що для кожного з пілотів можна вважати цілком непоганим результатом. На тлі абсолютного тріумфу Ферстаппена складно було помітити Сайнса, який фінішував на прекрасному (як для Торо Россо) шостому місці. Ну а Даниіл Квят хоч і встановив найшвидше коло в гонці, та це досягнення навряд чи когось сьогодні цікавитиме в Ред Булл, адже схоже, що команда отримала ще одну зірку!
	
	В Монако за два тижні чемпіонат продовжиться. Там однозначно буде якщо і не надто цікаво, то вже точно напружено. Особливо в стані Мерседес.
	
	Вячеслав КОБРЖИЦЬКИЙ
	
	
	
		Гран Прі Іспанії 
	
		
			
				
					
						
				
				
					
						Пілот
				
				
					
						Команда
				
				
					
						Час
				
				
					
						Піт
				
			
			
				
					
						1.
				
				
					
						М. Ферстаппен
				
				
					
						Red Bull
				
				
					
						1:41:40.017
				
				
					
						2
				
			
			
				
					
						2.
				
				
					
						К. Ряйкконен
				
				
					
						Ferrari
				
				
					
						+ 0.616
				
				
					
						2
				
			
			
				
					
						3.
				
				
					
						С. Феттель
				
				
					
						Ferrari
				
				
					
						+ 5.581
				
				
					
						3
				
			
			
				
					
						4.
				
				
					
						Д. Ріккардо
				
				
					
						Red Bull
				
				
					
						+ 43.950
				
				
					
						4
				
			
			
				
					
						5.
				
				
					
						В. Боттас
				
				
					
						Williams
				
				
					
						+ 45.271
				
				
					
						2
				
			
			
				
					
						6.
				
				
					
						К. Сайнс
				
				
					
						Toro Rosso
				
				
					
						+ 1:01.395
				
				
					
						2
				
			
			
				
					
						7.
				
				
					
						С. Перес
				
				
					
						Force India
				
				
					
						+ 1:19.538
				
				
					
						2
				
			
			
				
					
						8.
				
				
					
						Ф. Масса
				
				
					
						Williams
				
				
					
						+ 1:20.707
				
				
					
						3
				
			
			
				
					
						9.
				
				
					
						Дж. Баттон
				
				
					
						McLaren
				
				
					
						+ 1 коло
				
				
					
						2
				
			
			
				
					
						10.
				
				
					
						Д. Квят
				
				
					
						Toro Rosso
				
				
					
						+ 1 коло
				
				
					
						3
				
			
			
				
					
						11.
				
				
					
						Е. Гутьєррес
				
				
					
						Haas
				
				
					
						+ 1 коло
				
				
					
						2
				
			
			
				
					
						12.
				
				
					
						М. Ерікссон
				
				
					
						Sauber
				
				
					
						+ 1 коло
				
				
					
						3
				
			
			
				
					
						13.
				
				
					
						Дж. Палмер
				
				
					
						Renault
				
				
					
						+ 1 коло
				
				
					
						2
				
			
			
				
					
						14.
				
				
					
						К. Магнуссен
				
				
					
						Renault
				
				
					
						+ 1 коло
				
				
					
						3
				
			
			
				
					
						15.
				
				
					
						Ф. Наср
				
				
					
						Sauber
				
				
					
						+ 1 коло
				
				
					
						2
				
			
			
				
					
						16.
				
				
					
						П. Верляйн
				
				
					
						Manor
				
				
					
						+ 1 коло
				
				
					
						2
				
			
			
				
					
						17.
				
				
					
						Р. Харянто
				
				
					
						Manor
				
				
					
						+ 1 коло
				
				
					
						2
				
			
		
	
	
		Найшвидше коло гонки: Даниіл Квят, Toro Rosso  1:26.948 (53-те коло)
	
		Не фінішували:
	
		
			
				
					
						Р. Грожан
				
				
					
						Haas
				
				
					
						57 коло
				
				
					
						механічні проблеми
				
			
			
				
					
						Ф. Алонсо
				
				
					
						McLaren
				
				
					
						47 коло
				
				
					
						мотор
				
			
			
				
					
						Н. Хюлькенберг
				
				
					
						Force India
				
				
					
						22 коло
				
				
					
						загорання
				
			
			
				
					
						Н. Росберг
				
				
					
						Mercedes
				
				
					
						1 коло
				
				
					
						аварія
				
			
			
				
					
						Л. Хемілтон
				
				
					
						Mercedes
				
				
					
						1 коло
				
				
					
						аварія
				
			
		
	
	
		
	
		Особистий залік
	
		
			
				
					
						1.
				
				
					
						Н. Росберг
				
				
					
						Mercedes AMG Petronas Formula One Team
				
				
					
						100
				
			
			
				
					
						2.
				
				
					
						К. Ряйкконен
				
				
					
						Scuderia Ferrari
				
				
					
						61
				
			
			
				
					
						3.
				
				
					
						Л. Хемілтон
				
				
					
						Mercedes AMG Petronas Formula One Team
				
				
					
						57
				
			
			
				
					
						4.
				
				
					
						С. Феттель
				
				
					
						Scuderia Ferrari
				
				
					
						48
				
			
			
				
					
						5.
				
				
					
						Д. Ріккардо
				
				
					
						Red Bull Racing
				
				
					
						48
				
			
			
				
					
						6.
				
				
					
						М. Ферстаппен
				
				
					
						Scuderia Toro Rosso
				
				
					
						38
				
			
			
				
					
						7.
				
				
					
						Ф. Масса
				
				
					
						Williams Martini Racing
				
				
					
						36
				
			
			
				
					
						8.
				
				
					
						В. Боттас
				
				
					
						Williams Martini Racing
				
				
					
						29
				
			
			
				
					
						9.
				
				
					
						Д. Квят
				
				
					
						Red Bull Racing
				
				
					
						22
				
			
			
				
					
						10.
				
				
					
						Р. Грожан
				
				
					
						Haas F1 Team
				
				
					
						22
				
			
			
				
					
						11.
				
				
					
						К. Сайнс
				
				
					
						Scuderia Toro Rosso
				
				
					
						12
				
			
			
				
					
						12.
				
				
					
						Ф. Алонсо
				
				
					
						McLaren Honda Formula 1 Team
				
				
					
						8
				
			
			
				
					
						13.
				
				
					
						С. Перес
				
				
					
						Sahara Force India F1 Team
				
				
					
						8
				
			
			
				
					
						14.
				
				
					
						К. Магнуссен
				
				
					
						Renault Sport Formula 1 Team
				
				
					
						6
				
			
			
				
					
						15.
				
				
					
						Н. Хюлькенберг
				
				
					
						Sahara Force India F1 Team
				
				
					
						6
				
			
			
				
					
						16.
				
				
					
						Д. Баттон
				
				
					
						McLaren Honda Formula 1 Team
				
				
					
						3
				
			
			
				
					
						17.
				
				
					
						C. Вандорн
				
				
					
						McLaren Honda Formula 1 Team
				
				
					
						1
				
			
		
	
	
		
	
		Кубок конструкторів
	
		
			
				
					
						1.
				
				
					
						Mercedes AMG Petronas Formula One Team
				
				
					
						Mercedes
				
				
					
						157
				
			
			
				
					
						2.
				
				
					
						Scuderia Ferrari
				
				
					
						Ferrari
				
				
					
						109
				
			
			
				
					
						3.
				
				
					
						Red Bull Racing
				
				
					
						Tag Heuer
				
				
					
						94
				
			
			
				
					
						4.
				
				
					
						Williams Martini Racing
				
				
					
						Mercedes
				
				
					
						65
				
			
			
				
					
						5.
				
				
					
						Scuderia Toro Rosso
				
				
					
						Ferrari
				
				
					
						26
				
			
			
				
					
						6.
				
				
					
						Haas F1 Team
				
				
					
						Ferrari
				
				
					
						22
				
			
			
				
					
						7.
				
				
					
						Sahara Force India F1 Team
				
				
					
						Mercedes
				
				
					
						14
				
			
			
				
					
						8.
				
				
					
						McLaren Honda Formula 1 Team
				
				
					
						Honda
				
				
					
						12
				
			
			
				
					
						9.
				
				
					
						Renault Sport Formula 1 Team
				
				
					
						Renault
				
				
					
						6
				
			
		
	
	
		

