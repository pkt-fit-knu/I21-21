
	- Деякі клуби з тих, хто стартував у процесі атестації восени, призупинили свою участь. Нині приблизно половина із 14-ти продовжують йти за наміченим планом для здобуття права виступати у другій лізі,  розповів Сергій Макаров.  Звісно, передовсім, виділимо визнаних лідерів аматорського футболу  Балкани і Рух (Винники). Вони планомірно піднімаються, переросли попередній рівень і хочуть рости й надалі. А ще ми фокусуємо увагу на тих областях, де нема професіонального футболу. Їх нині чотири, і клуби з Вінниці та Хмельницького продовжують проходити процедуру атестації, тож ми сподіваємося, що уже з наступного сезону ці регіони отримають свої клуби в другій лізі. Житомир та Івано-Франківськ поки лишаються без професіонального представництва, але ми в постійному контакті з цими областями. Є сподівання, що вони підтягнуть свою інфраструктуру. В Івано-Франківську памятну капусулу на місці, де за програмою УЄФА планують звести сучасний стадіон зі штучним покриттям, закладав особисто президент Порошенко. Цей стадіон, до слова, підпадає під вимоги другої ліги, тож побажаємо його зведення згідно з наміченим планом.
	
	Не можна виключати й появи нових клубів за схемою Вереса  як того ж Торпедо (Луцьк). Проте президент ПФЛ вкотре наголосив, що важливо розуміти, що це новий клуб, котрий зявляється й живе паралельно з Волинню, тож асоціювати їх як один бренд зараз недоречно. Так, як і Россо-Неро  запорізький клуб заявляється на другу лігу під своєю назвою, а уже з часом хоче взяти бренд Металург, який так люблять у місті. А ось Нива (Тернопіль) не зможе зараз зняти клуб з першої ліги, а вже за кілька місяців зайти у другу лігу з тим же брендом. Щодо Таврії (Сімферополь-Херсон), то цей клуб у атестаційному процесі участі не бере. Були лише дитячі змагання, а от по клубу до конкретики не дійшло.
	
	Професіональний клуб  це вершина футбольної піраміди області,  нагадали у ПФЛ. Для хлопців-випускників місцевих ДЮСШ відсутність свого ПФК практично унеможливлює перспективи, і багатьом з них доводиться виїжджати в інші області або закінчувати футбольну карєру. Зараз, коли клуби-претенденти на другу лігу готуються стартувати у чемпіонаті України серед аматорів, ми продовжимо наше знайомство з їхніми складами, тренерами та керівництвом. Останній і найголовніший, фінансовий критерій атестації клуби здаватимуть уже в кінці цього місяця, тож на початку квітня ми уже будемо приблизно знати, хто увійде в наступний сезон, а у кого виникнуть проблеми.
	
	Щоб не втратити свою молодь
	
	Розглядається й питання про створення турнірів U-18 або U-20  спільний проект ДЮФЛУ і ПФЛ. Важливість цього турніру назріла  чимало ДЮСШ та академій, які не мають клубного представництва у професіональних турнірах, хочуть мати можливість переводити своїх вихованців з дитячого футболу в дорослий. Однак у них такої можливості нема. Як і у клубів ПФЛ, котрі хочуть мати свої юнацькі склади (першість УПЛ U-19, радше на правах виключення, прийняла до себе лише Скалу й Іллічівець).
	
	Тож є клуби першої та другої ліги, котрі готові брати участь у нових юнацьких турнірах. В процесі реалізації цього проекту вирішили звернутися до нового, нещодавно вибраного керівництва УПЛ  адже там також зменшується кількість клубів, тож, можливо, турнір U-19 погодиться приймати нових членів, адже це буде взаємовигідно й дасть новий поштовх для розвитку юнацького футболу, а тим більше  на місцях. До того ж, юнацька першість U-19  це турнір, у якому провінційні клуби зможуть позмагатися з Динамо, Шахтарем та вихованцями інших провідних клубів України. Не забуваймо: найкращі з цього турніру виходять у юнацьку лігу УЄФА!
	
