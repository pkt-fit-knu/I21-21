
	Юнацька збірна команда України серед гравців 1999 року народження успішно розпочала виступи в еліт-раунді чемпіонату Європи 2016 року в Англії. Команда Олександра Петракова розгромила однолітків з Фінляндії з рахунком 3:0.
	
	Українці одразу окреслили свою перевагу у цьому протистоянні і вже у першій половині гри мали низку чудових нагод для взяття воріт. Лише влучності не вистачило Булеці, аби забити швидкий мяч на початку гри. За ходом матчу голкіпер суомі як мінімум ще двічі рятував свою команду від неприємностей  небезпечними у завершальній стадії атак були Бондар та Дєда.
	
	Можливо, хлопцям Петракова не вистачало удачі, а, можливо, своє слово сказала дощова погода. Незважаючи на ці фактори, після перерви синьо-жовтим врешті вдалося розчаклувати ворота суперників. Символічно, що зробив це капітан збірної Бондар, який ударом головою замкнув навісну передачу Хахльова з кутового.
	
	Не встигли фіни отямитися, як привітання від партнерів вже приймав Кащук. На 59-й хвилині Олексій подвоїв перевагу збірної України. Ударний гольовий відрізок у другому таймі завершив Булеца, який у блискучому стилі реалізував штрафний удар.
	
	Трохи пізніше розпочнеться гра суперників збірної України по квартету еліт-раунду  Англії та Туреччини. А вже 26 березня синьо-жовтим доведеться зустрітися з турками в очному протистоянні.
	
	Євро-2016. Еліт-раунд
	
	Україна  Фінляндія  3:0
	Голи: Бондар (55), Кащук (59), Булеца (67).
	Попередження: Фагерстрем.
	Україна: Лунін  Бондар (к), Попов, Миколенко, Чех, Кулаков, Кащук (Янаков, 68), Хахльов, Дєда (Козиренко, 80), Булеца (Наумець, 73), Сухар.
	Фінляндія: Луукканен  Мянтюнен, Монтола (к), Весіахо, Ставіцкі (Адемі, 53), Фагерстрем, Ілятупа, Єременко, Рясянен, Воутілайнен, Мохамед.
	
