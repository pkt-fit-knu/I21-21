
	Час по завершенню гонки в Бахрейні швидко сплив і команди вже активно працюють в Шанхаї, де цими вихідними зясують володаря Великого призу Піднебесної. Ще до початку активної діяльності на трасі 18 пілотів зустрілися й разом пообідали  явище досить рідкісне для сучасної Формули 1. Зрештою тим хто прийшов однозначно було що обговорити: і гонки, і регламент, і залучення самих гонщиків до прийняття важливих рішень.
	
	Тема формату кваліфікації, яку активно обговорювали і здебільшого критикували в Австралії та Бахрейні, відтепер закрито  команди наполягли і FIA таки відступила, повернувшись до формату, який використовувався протягом попередніх 10 років. Тож вибування кожних 90 секунд вже не буде, що в принципі піде на користь більш швидким пілотам і машинам, які матимуть можливість виправити ситуацію в разі певних проблем під час першої спроби.
	
	
	
	Особливості китайської траси хоча й добре відомі командам, проте головного болю пілотам (а особливо їх гоночним інженерам) однозначно не уникнути. По-перше, характеристики покриття тут міняються щороку, крім того тут повно нерівностей, а по-друге, треба знайти такий компроміс у налаштуваннях машини, аби вона і в повільних поворотах першого сектору, і на двох довгих прямих була достатньо швидкою та стабільною. Крім традиційних пошуків оптимальних налаштувань в Шанхаї проблеми можуть виникнути із переднім лівим колесом, яке у затяжних 1-2-му та 12-13-му поворотах дуже сильно навантажується, і звісно двічі на колі гальма піддаються також великим випробовуванням, коли машини на короткому стометровому відрізку уповільнюються з 330 до 60-80 км/год. Попри всі такі виклики пілотам траса подобається, адже вона широка й дозволяє часто використовувати різні траекторії проходження віражів та й обганяти тут ніколи не було проблемою. А з двома незалежними зонами активації DRS і поготів.
	
	
	
	Хоча китайська траса і близько за своїми характеристиками не схожа ані на Альберт-парк, ані на Сахір, та все ж Піреллі до Шанхаю привезла всі ті ж три набори сліків  Medium, Soft, SuperSoft, з яких уже традиційно обовязковими в гонці є перші два. Свій вибір пілоти давно зробили:
	
	
		
			
				
					
						Пілот
				
				
					
						Команда
				
				
					
						Medium
				
				
					
						Soft
				
				
					
						SuperSoft
				
			
			
				
					
						44
				
				
					
						Л. Хемілтон
				
				
					
						Мерседес
				
				
					
						4
				
				
					
						4
				
				
					
						5
				
			
			
				
					
						6
				
				
					
						Н. Росберг
				
				
					
						Мерседес
				
				
					
						3
				
				
					
						5
				
				
					
						5
				
			
			
				
					
						5
				
				
					
						С. Феттель
				
				
					
						Феррарі
				
				
					
						3
				
				
					
						4
				
				
					
						6
				
			
			
				
					
						7
				
				
					
						К. Ряйкконен
				
				
					
						Феррарі
				
				
					
						3
				
				
					
						4
				
				
					
						6
				
			
			
				
					
						77
				
				
					
						В. Боттас
				
				
					
						Вільямс
				
				
					
						2
				
				
					
						4
				
				
					
						7
				
			
			
				
					
						19
				
				
					
						Ф. Масса
				
				
					
						Вільямс
				
				
					
						1
				
				
					
						5
				
				
					
						7
				
			
			
				
					
						3
				
				
					
						Д. Ріккардо
				
				
					
						Ред Булл
				
				
					
						2
				
				
					
						5
				
				
					
						6
				
			
			
				
					
						26
				
				
					
						Д. Квят
				
				
					
						Ред Булл
				
				
					
						2
				
				
					
						5
				
				
					
						6
				
			
			
				
					
						20
				
				
					
						К. Магнуссен
				
				
					
						Рено
				
				
					
						2
				
				
					
						5
				
				
					
						6
				
			
			
				
					
						30
				
				
					
						Д. Палмер
				
				
					
						Рено
				
				
					
						3
				
				
					
						4
				
				
					
						6
				
			
			
				
					
						27
				
				
					
						Н. Хюлькенберг
				
				
					
						Форс Індія
				
				
					
						2
				
				
					
						5
				
				
					
						6
				
			
			
				
					
						11
				
				
					
						С. Перес
				
				
					
						Форс Індія
				
				
					
						2
				
				
					
						5
				
				
					
						6
				
			
			
				
					
						33
				
				
					
						М. Ферстаппен
				
				
					
						Торо Россо
				
				
					
						3
				
				
					
						5
				
				
					
						5
				
			
			
				
					
						55
				
				
					
						К. Сайнс
				
				
					
						Торо Россо
				
				
					
						2
				
				
					
						6
				
				
					
						5
				
			
			
				
					
						14
				
				
					
						Ф. Алонсо
				
				
					
						Макларен
				
				
					
						2
				
				
					
						4
				
				
					
						7
				
			
			
				
					
						22
				
				
					
						Д. Баттон
				
				
					
						Макларен
				
				
					
						2
				
				
					
						4
				
				
					
						7
				
			
			
				
					
						9
				
				
					
						М. Ерікссон
				
				
					
						Заубер
				
				
					
						5
				
				
					
						4
				
				
					
						4
				
			
			
				
					
						12
				
				
					
						Ф. Наср
				
				
					
						Заубер
				
				
					
						5
				
				
					
						4
				
				
					
						4
				
			
			
				
					
						94
				
				
					
						П. Верляйн
				
				
					
						Мейнор
				
				
					
						4
				
				
					
						5
				
				
					
						4
				
			
			
				
					
						88
				
				
					
						Р. Харянто
				
				
					
						Мейнор
				
				
					
						4
				
				
					
						5
				
				
					
						4
				
			
			
				
					
						8
				
				
					
						Р. Грожан
				
				
					
						Хаас
				
				
					
						1
				
				
					
						5
				
				
					
						7
				
			
			
				
					
						21
				
				
					
						Е. Гутьєррес
				
				
					
						Хаас
				
				
					
						2
				
				
					
						4
				
				
					
						7
				
			
		
	

	
	Після двох перших етапів абсолютно очевидно, що у кваліфікації всі будуть використовувати SuperSoft. При цьому привертає увагу відверто ризикований вибір Масси та Грожана, які взяли лише по одному комплекту Medium  це значить, що оцінити ефективність та зношуваність цих шин під час тренувань вони не зможуть, адже комплект лежатиме в очікуванні гонки. В Піреллі ж очікують на ще один цікавий етап з розмаїттям шинних тактик: Траса в Китаї відрізняється від тих, де ми цього року вже побували, проте вибір шин виявився таким самим, що добре ілюструє їх універсальність у широкому діапазоні умов. В Шанхаї ми напевно побачимо ще одну зохоплюючу гонку, де можливо усе, тож командам доведеться адаптуватися, виважено підійти до вибору стратегії та ретельно корелювати дані, отримані під час тренувань, коли стан траси буде не таким, як під час гонки. Дотепер три обраних нами комплекти дозволяли використовувати різні варіанти стратегії, і в Китаї ми також чекаємо на різноманіття стратегій.
	
	Прогноз погоди на вихідні обіцяє вкрай непросту для учасників ситуацію з перемінними умовами на трасі. У пятницю та неділю вірогідність опадів низька й коливається в районі 12%, в той час як на суботу прогноз пророкує дощі, тож робота на пілотів на трасі під час практик буде напруженою, адже доведеться постійно адаптуватися до нових умов на трасі, а ще й налаштовувати машину з прицілом на гоночні умови, які можуть суттєво відрізнятися від тих, які будуть протягом тренувань.
	
	
	
	Повертається в гонки і Фернандо Алонсо, який від медичної комісії отримав попередній дозвіл взяти участь у змаганнях, проте лікарі ще раз збираються провести ретельний огляд іспанця, за підсумками якого і буде прийнято остаточне рішення щодо його участі в Гран Прі.
	
	Уїк-енд ще не встигнувши розпочатися приніс неприємну новину Льюісу Хемілтону  команда замінила коробку передач на його машині, тож штраф у вигляді втрати пяти місць на старті британцю вже гарантовані. За чинних обставин це значить, що чемпіон стартуватиме 6-м або 7-м, а це певною мірою полегшує завдання, насамперед, Росбергу (який на 90% стоятиме на 1-й стартовій позиції). Ніко, до речі, поки що єдиний пілот який виграв пять Гран Прі поспіль, але не має чемпіонського титулу. При цьому свою переможну серію німець прагне продовжити та ще більше наростити відрив від напарника.
	
	
	
	З огляду на штраф Льюіса букмекери вважають його фаворитом тільки у кваліфікації, де коефіцієнти виглядають так: Хемілтон  1,83; Росберг  2,75; Феттель  7,00; Ряйкконен  19,00; Ріккардо  51,00; Боттас, Грожан, Квят і Масса  по 101,00. Головним претендентом на перемогу в гонці (вперше за дуже довгий період часу) став Ніко: Росберг  1,91; Хемілтон  2,75; Феттель  5,00; Ряйкконен  17,00; Ріккардо  67,00; Боттас, Грожан і Квят  по 101,00.
	
	В принципі якщо протягом уїк-енду не станеться нічого екстраординарного, то у кваліфікації Мерседес займе два перших місця, а третє-четверте відійде Феррарі, аналогічним чином варто очікувати і на боротьбу в гонці, яку вестимуть срібні стріли з червоними. Щоправда, цього року вкрай важливим і водночас малопередбачуваним стали старти  спрогнозувати наперед хто і що зможе виграти або програти протягом першого кола гонки практично неможливо, тож нас можуть чекати нові несподіванки.
	
	
	
	Звісно до інших інтриг Гран Прі варто занести питання про Хаас  де цього разу опиниться Грожан і чи зможе Гутьєррес фінішувати в гонці, чи Ред Булл знову опиняться позаду квартету лідерів, але й однозначно попереду інших, на що цього разу претендуватимуть пілоти Вільямс і якого ж прогресу досягли в Рено та Макларен, зрештою, чи доїдуть до фінішу обоє пілотів Феррарі? Питань багато, а відповіді дізнаємося вранці в неділю  має бути цікаво!
	
	
	
	Вячеслав КОБРЖИЦЬКИЙ
	
	
	
		Гран-прі Китаю, Шанхай, 15-17 квітня, пятниця  неділя
	
		
			
				
					
						Довжина кола
				
				
					
						Кіл в гонці
				
				
					
						Дистанція
				
				
					
						Найшвидше коло в сучасній конфігурації:
				
			
			
				
					
						5,451 км
				
				
					
						56
				
				
					
						305,066 км
				
				
					
						кваліфікація: 133.706 (2011, Себастіан Феттель)
					
						гонка: 132.238 (2004, Міхаель Шумахер)
				
			
		
	
	
		Перша практика 05:00*  пятниця 15 квітня
	
		Друга практика 09:00  пятниця 15 квітня
	
		Третя практика 07:00  субота 16 квітня
	
		Кваліфікація 10:00  субота 16 квітня
	
		Гонка 09:00  неділя 17 квітня
	
		(* - Час київський)

