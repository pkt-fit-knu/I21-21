
	Капітан чернігівської Десни Вадим Мельник прокоментував виїзну перемогу над Геліосом та розповів про плани команди.
	
	- У першому колі Десна поступилася на своєму полі Геліосу. Харківський клуб вище в турнірній таблиці і випереджає Десну на вісім очок, не дивно, що саме Геліос виступав явним фаворитом поєдинку. Але вам вдалося осоромити численних скептиків, розкажіть, як вдалося досягти такого результату?
	- По-перше, я б хотів привітати всіх уболівальників, керівництво та футболістів із вдалим стартом весняної частини чемпіонату. В нас дійсно мало хто вірив, всі прогнозували легку перемогу Геліоса, але я вважаю, що ми не просто всіх здивували, але і здобули три очки по грі.
	
	В кінці поєдинку нам трохи пощастило, господарі не реалізували хороший момент, але це було б несправедливо, якби вони забили. По грі ми виглядали краще і створили кілька небезпечних моментів. Десна, безперечно, заслужила перемогу своєю грою.
	
	Але найголовніше  не зациклюватися на цій грі, а то часто буває, що зіграли один вдалий матч, а потім  провал. Я сподіваюся, що у нас такого не буде. Дивлячись на те, що у нас важкий календар найближчих матчів  Кіровоград і Маріуполь  ми будемо старатися і докладати максимум зусиль для успішної гри. Сподіваємося, що своєю грою зможемо залучити вболівальників на трибуни, адже їх підтримка дуже важлива для гравців.
	
	- Взимку з команди пішло кілька основних гравців, в той же час і новачків прийшло не мало, чи вдалося вам вже звикнути до нових партнерів, змогли новачки вписатися в команду?
	- Час на місці не стоїть, тому нічого дивного в цьому немає, хтось пішов на підвищення, хтось завершив карєру  це футбол. Ми не вперше стикаємося з такою ситуацією, але якщо ми перемогли в Харкові, то значить змогли знайти спільну мову з новими гравцями. Тренерський штаб добре нас підготував і, звичайно ж, вибрали правильну тактику і знайшли потрібні слова  з таких деталей і складається загальна перемога.
	
	Як відомо, керівництво Десни довіряє Олександру Рябоконю, тому він зміг сформувати команду на свій розсуд, а ми довіряємо своєму тренеру. За футбольними показниками не мені вирішувати, але з людського фактору, я вважаю, що нові гравці відповідають нашим критеріям. Всі хлопці легко вписалися в команду, ми знайшли спільну мову, а це важливий фактор для успішної гри. Я знаю випадки, коли команда не могла показати якісну гру через погані взаємини в колективі, але ще раз повторю, в цьому плані нам пощастило. Я радий, що граю в такій команді і з таким колективом!.
	
	- Як відомо, тернопільська Нива знялася з турніру, тому у вас не буде гри в наступному турі. По суті, команда на два тижні залишається без офіційних зустрічей, як плануєте заповнювати цю паузу?
	- Я не думаю, що нас залишать без ігрової практики, тренери, скоріше за все, знайдуть спаринг-партнера. З Олександром Дмитровичем я працюю вже багато років, і такі ситуації у нас не перший раз  раніше ми завжди грали товариські гри під час вимушених пауз.
	
	Не варто забувати і про селекцію, цілком ймовірно, що на перегляд приїде ще кілька гравців. Тому впевнений, що ці два тижні ми проведемо з користю.
	
	- Десна після перемоги над Геліосом трохи скоротила відставання від лідерів, але все одно займає місце в середині турнірної таблиці. Чи є у команди конкретні завдання на цей сезон?
	- На початку сезону керівництво поставило завдання потрапити в першу пятірку, і ніхто його не відміняв, тому будемо працювати. В останніх сезонах не опускалися нижче пятого місця, плануємо продовжити цю традицію.
	
	Але в цілому варто відзначити, що керівництво повністю нас підтримує і створює умови для якісної підготовки. До Чернігова прийшов новий мер, який любить футбол, сподіваємося, що тепер влада також буде нам допомагати, адже одному президенту важко утримувати команду.
	
	Змінився і директор стадіону, сподіваємося, що тепер-то зможуть постелити нові газони, адже ті, на яких ми зараз тренуємося, просто не витримують критики. Ми коли приїхали до Харкова на гру з Геліосом, то просто оніміли, таких якісних полів нам давно не доводилося бачити. Але радує, що керівництво вирішило кардинально реконструювати стадіон і тренувальні поля.
	
	Президент сказав, що наша мета  вивести Десну в Премєр-лігу. Більш того, він сказав, що будемо починати з інфраструктури  стадіону, полів, бази, і дуже добре, що керівництво правильно підходить до виконання поставлених завдань.
	
