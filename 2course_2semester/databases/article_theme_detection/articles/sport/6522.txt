
	Перерва між завершенням чемпіонату-2015 і стартом цьогорічним пройшла досить швидко і принесла нові реалії. Технічний регламент суттєво не змінився, проте в пелотоні зявилася нова команда, новий формат кваліфікації (який заслуговує на окрему розмову) і звісно ж змінився розклад сил в пелотоні. Відповідей на останнє питання тести в Барселоні не дали, тож усі з нетерпінням чекали перших результатів з Мельбурна.
	
	І тут погода вирішила зле пожартувати над усіма, адже у пятницю нікому не вдалося нормально попрацювати зі сліками  траса була або мокрою, або вологою, хоча у першій сесії пілоти пару кіл на сухій ґумі проїхали трасою, що підсихала перед наступним дощем.
	
	Кваліфікація за новими правилами відбувалася уже за сухої сонячної погоди і всі (майже всі) фаворити опинилися там, де їх і чекали побачити: перший ряд зайняли пілоти Мерседес, другий  Феррарі, третій поділили Ферстаппен і Масса. Провалилися хіба що в Ред Булл з Квятом, не зорієнтувавшись в особливостях нових правил. Вперше за кілька років на старт вийшли 22 гонщики, при цьому штрафи отримали Харянто за інцидент з Грожаном у третій практиці та Боттас за заміну коробки передач.
	
	Піреллі привезла до Мельбурна шини SuperSoft, Soft і Medium, причому один із комплектів двох жорсткіших був обовязковим для використання в гонці. Пілоти, що пробилися до фіналу кваліфікації, стартували на SuperSoft на яких і пройшли до третьої частини, решта ж мали свободу вибору. Таким чином Перес, Хюлькенберг, Баттон, Боттас, Квят, Грожан і Гутьєррес обрали Soft для старту, а інші  SuperSoft.
	
	
	
	Після прогрівочного кола, не доїхавши до своєї стартової позиції, зупинився на прямій Даниіл Квят. Гонщики поїхали на додаткове коло прогріву, а росіянин вдруге поспіль в Австралії не може навіть почати гонку
	
	З другої спроби вже ніщо не завадило пілотам стартувати, і гонка розпочалася настільки несподівано, що здавалося його сценарій писався не інакше як в Маранелло: Феттель стрілою пролетів повз дві срібні стріли вже на перших метрах дистанції, очоливши пелотон. Льюіс рушив трошки гірше і в першому повороті змушений був пропустити напарника аби уникнути зіткнення. Розбірками двох пілотів Мерседес скористався Ряйкконен, вийшовши на другу позицію, в той же час Хемілтон поступився місцем ще й Ферстаппену з Массою, відкотившись аж на 6-те місце. Такого старту не чекав, напевно, ніхто!
	
	Себастіан одразу відїхав на безпечну відстань, яка не дозволяла Кімі використовувати DRS, в той же час як позаду фіна впритул їхав Ніко. Німець попробував їхати впритул за Феррарі, проте вийти на дистанцію атаки не міг і кількома колами пізніше відпустив конкурента, зосередившись на стратегії та зберігаючи власні шини. Тим часом Льюіс на 4-му колі обігнав Массу і рушив навздогін за Ферстаппеном. От тільки опинившись позаду голландця чемпіон ніяк не міг вийти вперед і втрачав дорогоцінні секунди позаду Торо Россо. Зрештою, зрозумівши, що з таким темпом йому нічого доброго не світить, а Феттель, Росберг і Ряйкконен поступово йдуть у відрив, Хемілтон попросив команду змінити шинну тактику так, щоб з її допомогою можна було повернутися в боротьбу за перемогу чи в гіршому випадку подіум.
	
	
	
	Оскільки пілоти, які пройшли до третьої кваліфікації стартували на прикатаних комплектах SuperSoft, було зрозуміло, що саме їм і доведеться відкривати хвилю планових піт-стопів. Саме так і сталося: першим в бокси на 8-му колі відправився Сайнс.
	
	В той же час на чолі пелотону відриви не виглядали значними  Феттель після 10-ти кіл вигравав 2,5 секунди у напарника і 3,4  у Росберга. Німець знову підняв темп і наблизився до Ряйкконена. Для Ніко проблема правильної стратегії в нових умовах так само виходила на перший план, адже стало зрозуміло, що знаходячись позаду Феррарі на таких самих шинах обігнати суперників навряд чи буде можливо (забігаючи наперед, визнаємо, що так і сталося).
	
	Перший хід у стратегічній партії зробили в Мерседес на 13-му колі  Росберг заїхав в бокси за свіжими покришками, Скудерія миттєво відповіла піт-стопом Феттеля, який після цього виїхав буквально у кількох метрах попереду срібної стріли №6. Спроба Ніко миттєво атакувати Себастіана була дуже акуратною та безуспішною. Однак це все-одно було поганою новиною для Кімі, адже стало зрозуміло, що фін після своєї зупинки неодмінно опиниться позаду Мерседес Росберга. За цей час нова ґума дозволила обом німцям стати найшвидшими на трасі й вони наздогнали Хемілтона  Льюіс ще не встиг побувати в боксах, і без видимих проблем обігнали чемпіона, проте британець наприкінці того кола поїхав на піт-лейн.
	
	
	
	Ситуація в боротьбі за перемогу та місця на подіумі вийшла на новий рівень, адже в Феррарі поставили обом гонщикам шини SuperSoft, в той час як Росберг їхав на Soft, а Хемілтону поставили його єдиний комплект Medium. Стало ясно, що британець спробує доїхати до фінішу без зупинок, позаяк тріо лідерів однозначно мали ще бодай по разу їхати до механіків.
	
	Коли інтрига стосовно стратегії та її реалізації головними фаворитами тільки почала закручуватися, на трасі зявилися жовті, а потім швидко і червоні прапори  гонку зупинили!
	
	Причиною цього на 17-му колі стала аварія Гутьєрреса з Алонсо у третьому повороті, внаслідок якої від Макларен іспанця вцілів (можливо) хіба що монокок! Іспанець переслідував Хаас Естебана, а наближаючись до повороту вирішив атакувати, от тільки мексиканець почав гальмувати раніше і машини зіткнулися. Макларен вдарився у стіну ліворуч, а в гравійній зоні безпеки зробив 2,5 оберти в повітрі перш ніж остаточно зупинився, точніше приземлився. Як би жахливо не виглядав епізод і залишки машини, Фернандо залишився цілим і практично неушкодженим. Хаас Гутьєрреса зазнав пошкоджень виключно в задній частині в результаті першого зіткнення, а сам мексиканець виглядав значно більш стурбованим через стан Алонсо. Неймовірна ж кількість уламків на трасі та пошкоджений барєр безпеки змусили дирекцію гонки вивісити червоні прапори і всі машини заїхали й зупинилися на фаст-лейн.
	
	
	
	В цей час команди прийняли ключові рішення, що вплинули на подальший хід гонки. Зупинившись, всі мали право поміняти шини, і якщо Росбергу взули Medium в розрахунку їхати до картатого прапора, то Феррарі не стала міняти нічого  Феттель з Ряйкконеном залишилися із комплектами SuperSoft, що однозначно вимагало від них ще мінімум однієї зупинки в боксах. Аррівабене після гонки скаже, що команда не була впевнена в тому, що на Medium можна буде проїхати 40 кіл, тож зупинилася на більш агресивній тактиці. Як не дивно, проте в здатності Medium довезти машину до фінішу вірили не тільки срібні стріли, аналогічно вчинили ще в низці команд, а найбільший джек-пот вдалося зірвати Грожану, який ще не зупинявся в гонці.
	
	Після рестарту виявилось, що Росберг на жорстких шинах здатен зовсім небагато програвати темпу Феттеля, а коли мяка ґума на Феррарі почала втрачати темп, Ніко став підбиратися. Стало остаточно зрозуміло, що тільки диво завадить Росбергу виграти Гран Прі, адже Себастіану ще треба зупинятися, отже він опиниться приблизно в 23-25 секундах позаду, Льіюс на той момент знову нічого не міг зробити з Торо Россо  цього разу Сайнса, а Ряйкконен зійшов на 22-му колі  звернув у бокси, повідомив команді, що щось зламалося, але він і сам не зрозумів що, а коли зупинився, з повітрозабірника виринув вогонь, вчасно ліквідований маршалом.
	
	Тактична помилка Феррарі коштувала Феттелю і перемоги, і навіть другого місця  поки Себастіан вдруге побував у боксах, повз нього трасою проїхали обоє гонщиків Мерседес і Ріккардо. Проте через австралійця перейматися червоним не було потрібно  Даніелю ще потрібно було раз зупинятися.
	
	
	
	Таким чином Росберг опинився на першій позиції, випереджаючи Хемілтона на 12 секунд, крім того шини у німця пробігли на кілька кіл менше, тож Льюіс реально на перемогу не претендував, а от втратити друге місце міг. Феттель на Soft поступово наближався до чемпіона, а після невеликої помилки британця опинився на відстані DRS досяжності. Проте якщо на початку гонки DRS не допомогла Росбергу в боротьбі з Ряйкконеном, так само і Себастіан нічого не міг зробити проти Мерседес Хемілтона, а наприкінці 55-го кола гонщик Скудерії помилився, виїхав на траву і остаточно закрив питання про розподіл місць на подіумі.
	
	За спинами лідерів гонка була набагато цікавішою, адже там деякі швидкі машини застрягли позаду повільніших і без реальної боротьби та обгонів тут не обійшлося. Так, протягом пяти кіл Палмер стримував Сайнса з Ферстаппеном, проте Рено англійця програвала і в поворотах і на прямих, тож попри всі свої зусилля Джоліон боротьбу програв.
	
	Та найцікавішим вийшло змагання за шосте місце, яке займав Грожан! Змінивши шини під час зупинки гонки, француз через піт-стопи інших пілотів не просто опинився в заліковій зоні, а й піднявся туди, де на нього ніхто не чекав. Та найбільшою несподіванкою стало те, що гоночний темп Хаас дозволяв спокійно їхати попереду Форс Індії Хюлькенберга, Вільямс Боттаса та обох Торо Россо! Навіть Джин Хаас, власник команди, до картатого прапора ні міг повірити, що вже у своїй дебютній гонці команда здобуде очки, та ще й на такі. До самого фінішу ніхто нічого зробити у цій групі не зміг, хіба що Ферстаппен, невдоволений тим, що Сайнс в боксах побував раніше й опинився попереду, пробував обігнати напарника, але тільки заробив пошкодження переднього крила і розворот без втрати позиції.
	
	
	
	Ріккардо на домашній трасі після досить пізнього піт-стопу завершував гонку на шинах SuperSoft і зміг повернути собі 4-те місце та встановити найшвидше коло гонки.
	
	Ніко Росберг упевнено довів гонку до перемоги, яка стала 15-ю в карєрі німця, а Хемілтон забезпечив Мерседес такий звичний для останніх двох років дубль! Феттель замкнув призове тріо, зробивши подіум напрочуд звичним. Мерседес виграла тактично, хоча все було в руках Феррарі  розчаровані результатом червоні визнали власну помилку під час зупинки гонки.
	
	Справжнім же героєм все-таки варто визнати Грожана  француз стартував 19-м, але завдячуючи червоним прапорам жодного разу не заїжджав в бокси у гоночному режимі, а темп Хаас дозволив Ромену залишити за спинами багатьох і на шостій позиції дістатися картатого прапора! Браво Ромен, браво Хаас. Команда у своїй дебютній гонці набрала очки, до них це були Брон та Ред Булл, які новими командами були суто номінально. Реальна ж команда-дебютант, яка фінішувала в очках до Хаас, це Тойота у 2002-му.
	
	Що ж Феррарі показала, що її гоночний темп співставний зі швидкістю Мерседес (принаймні наразі), але перевага срібних стріл залишається суттєвою у кваліфікаційному режимі. Тим цікавіше буде подивитися на стан справ у Бахрейні. Чекати залишилося вже менше двох тижнів!
	
	Вячеслав КОБРЖИЦЬКИЙ
	
	
	
		Гран Прі Австралії
	
		
			
				
					
						
				
				
					
						Пілот
				
				
					
						Команда
				
				
					
						Час
				
				
					
						Піт
				
			
			
				
					
						1.
				
				
					
						Н. Росберг
				
				
					
						Mercedes
				
				
					
						1:48:15.565
				
				
					
						2
				
			
			
				
					
						2.
				
				
					
						Л. Хемілтон
				
				
					
						Mercedes
				
				
					
						+ 8.060
				
				
					
						2
				
			
			
				
					
						3.
				
				
					
						С. Феттель
				
				
					
						Ferrari
				
				
					
						+ 9.643
				
				
					
						3
				
			
			
				
					
						4.
				
				
					
						Д. Ріккардо
				
				
					
						Red Bull
				
				
					
						+ 24.330
				
				
					
						3
				
			
			
				
					
						5.
				
				
					
						Ф. Масса
				
				
					
						Williams
				
				
					
						+ 58.979
				
				
					
						2
				
			
			
				
					
						6.
				
				
					
						Р. Грожан
				
				
					
						Haas
				
				
					
						+ 1:12.081
				
				
					
						1
				
			
			
				
					
						7.
				
				
					
						Н. Хюлькенберг
				
				
					
						Force India
				
				
					
						+ 1:14.199
				
				
					
						2
				
			
			
				
					
						8.
				
				
					
						В. Боттас
				
				
					
						Williams
				
				
					
						+ 1:15.153
				
				
					
						2
				
			
			
				
					
						9.
				
				
					
						К. Сайнс
				
				
					
						Toro Rosso
				
				
					
						+ 1:15.680
				
				
					
						3
				
			
			
				
					
						10.
				
				
					
						М. Ферстаппен
				
				
					
						Toro Rosso
				
				
					
						+ 1:16.833
				
				
					
						3
				
			
			
				
					
						11.
				
				
					
						Дж. Палмер
				
				
					
						Renault
				
				
					
						+ 1:23.399
				
				
					
						2
				
			
			
				
					
						12.
				
				
					
						К. Магнуссен
				
				
					
						Renault
				
				
					
						+ 1:25.606
				
				
					
						3
				
			
			
				
					
						13.
				
				
					
						С. Перес
				
				
					
						Force India
				
				
					
						+ 1:31.699
				
				
					
						2
				
			
			
				
					
						14.
				
				
					
						Дж. Баттон
				
				
					
						McLaren
				
				
					
						+ 1 коло
				
				
					
						3
				
			
			
				
					
						15.
				
				
					
						Ф. Наср
				
				
					
						Sauber
				
				
					
						+ 1 коло
				
				
					
						2
				
			
			
				
					
						16.
				
				
					
						П. Верляйн
				
				
					
						Manor
				
				
					
						+ 1 коло
				
				
					
						3
				
			
		
	
	
		Найшвидше коло гонки: Даніель Ріккардо, Red Bull  1:28.997 (49-те коло)
		
	
		Не фінішували:
	
		
			
				
					
						М. Ерікссон
				
				
					
						Sauber
				
				
					
						40 коло
				
				
					
						
				
			
			
				
					
						К. Ряйкконен
				
				
					
						Ferrari
				
				
					
						22 коло
				
				
					
						
				
			
			
				
					
						Р. Харянто
				
				
					
						Manor
				
				
					
						18 коло
				
				
					
						привід
				
			
			
				
					
						Е. Гутьєррес
				
				
					
						Haas
				
				
					
						18 коло
				
				
					
						аварія
				
			
			
				
					
						Ф. Алонсо
				
				
					
						McLaren
				
				
					
						18 коло
				
				
					
						аварія
				
			
			
				
					
						Д. Квят
				
				
					
						Red Bull
				
				
					
						0 кіл
				
				
					
						електрика
				
			
		
	
	
		
		Особистий залік
	
		
			
				
					
						1.
				
				
					
						Н. Росберг
				
				
					
						Mercedes AMG Petronas Formula One Team
				
				
					
						25
				
			
			
				
					
						2.
				
				
					
						Л. Хемілтон
				
				
					
						Mercedes AMG Petronas Formula One Team
				
				
					
						18
				
			
			
				
					
						3.
				
				
					
						С. Феттель
				
				
					
						Scuderia Ferrari
				
				
					
						15
				
			
			
				
					
						4.
				
				
					
						Д. Ріккардо
				
				
					
						Red Bull Racing
				
				
					
						12
				
			
			
				
					
						5.
				
				
					
						Ф. Масса
				
				
					
						Williams Martini Racing
				
				
					
						10
				
			
			
				
					
						6.
				
				
					
						Р. Грожан
				
				
					
						Haas F1 Team
				
				
					
						8
				
			
			
				
					
						7.
				
				
					
						Н. Хюлькенберг
				
				
					
						Sahara Force India F1 Team
				
				
					
						6
				
			
			
				
					
						8.
				
				
					
						В. Боттас
				
				
					
						Williams Martini Racing
				
				
					
						4
				
			
			
				
					
						9.
				
				
					
						К. Сайнс
				
				
					
						Scuderia Toro Rosso
				
				
					
						2
				
			
			
				
					
						10.
				
				
					
						М. Ферстаппен
				
				
					
						Scuderia Toro Rosso
				
				
					
						1
				
			
		
	
	
		
	
		Кубок конструкторів
	
		
			
				
					
						1.
				
				
					
						Mercedes AMG Petronas Formula One Team
				
				
					
						Mercedes
				
				
					
						43
				
			
			
				
					
						2.
				
				
					
						Scuderia Ferrari
				
				
					
						Ferrari
				
				
					
						15
				
			
			
				
					
						3.
				
				
					
						Williams Martini Racing
				
				
					
						Mercedes
				
				
					
						14
				
			
			
				
					
						4.
				
				
					
						Red Bull Racing
				
				
					
						Tag Heuer
				
				
					
						12
				
			
			
				
					
						5.
				
				
					
						Haas F1 Team
				
				
					
						Ferrari
				
				
					
						8
				
			
			
				
					
						6.
				
				
					
						Sahara Force India F1 Team
				
				
					
						Mercedes
				
				
					
						6
				
			
			
				
					
						7.
				
				
					
						Scuderia Toro Rosso
				
				
					
						Ferrari
				
				
					
						3
				
			
		
	
	
		

