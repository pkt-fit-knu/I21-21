
	Остання нагода в уболівальників підтримати львівські Карпати перед недільним матчем проти Дніпра випала у пятницю ввечерю. У магазині Фанат усі охочі могли взяти автографи у двох новачків зелено-білих. І не лише автографи...
	
	Познайомитися з двома легіонерами прийшло значно більше уболівальників, аніж зазвичай. Власне, окрім традиційних фото та підписів на спеціальних картках, фани мали змогу придбати квиточки на недільну гру на Арені Львів, а також закупитися атрибутикою зі спеціальною знижкою, що діяла протягом автограф-сесії. І Габріель Окечукву, і Ґуставо Бланко-Лещук були приємні здивовані таким інтересом львівян, тож радо позували і старанно вимальовували на своїх фотографіях довжелезні підписи. Одним словом, обидва нападники дуже швидко порозумілися з уболівальниками, навіть попри те, що жоден з них наразі не розуміє української мови.
	
	Я приємно вражений! До нас прийшло стільки людей! Це надзвичайно надихає  я не маю сумнівів, що на матчі з Дніпром у нашої команди буде дуже серйозна підтримка  розповів аргентинський форвард.
	
	Коли вже кількість мисливців за автографами зменшилася, надійшла черга крутити барабан. Зі спеціального контейнера обидва легіонери витягнули по пять папірців із прізвищами переможців конкурсу прогнозистів в офіційних карпатівських соціальних мережах, які, у свою чергу отримають квитки на недільний матч. Але серед них не було чотирьох товаришів, які прийшли в Фанат з надією на те, що щастя буде на їхній стороні. Однак, серед прізвищ щасливчиків, їх не виявилося. Ініціативу у свої руки взяв Габріель Окечукву, який купив хлопцям чотири квитки на матч проти Дніпра, щоб підтримати та підбадьорити юних фанатів.
	
	Я побачив, що хлопці були дуже сумними, бо їм не вдалося виграти квитки у конкурсі. Тому вирішив підбадьорити їх і купив перепустки просто тут, в магазині. Сподіваюся, що їхня підтримка допоможе нам перемогти в неділю  сказав нігерієць.
	
