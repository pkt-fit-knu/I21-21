
	У Дружківці Донецької області розпочалася фінальна серія XXIV чемпіонату України з хокею.
	
	Старт поєдинку між Донбасом та Дженералз вийшов доволі несподіваним: Ігор Шаманський скористався помилкою захисту та голкіпера господарів та відкрив рахунок у поєдинку. Після цього моменту на майданчику точилася абсолютно рівна гра. Тож у стартовому періоді рахунок не змінився.
	
	Друга 20-хвилинка пройшла під диктовку Донбасу. Господарі створили чимало моментів для взяття воріт, але відзначитися донеччанам вдалося лише одного разу: Євген Нікіфоров виявився першим на добивання перед воротами киян.
	
	Третій період пройшов під знаком нереалізованих моментів. Найкращу можливість вирвати перемогу за 10 секунд до фінальної сирени втратили гості, коли Ігор Шаманський не переграв Царегородцева при виході віч-на-віч.
	
	Долю першого матчу серії визначив овертайм. Євген Секірко порушив правила, чим скористалися господарі. Денис Петрухно прострілив на пятак, де Ілля Докшин вдало підставив ключку та переправив шайбу у сітку воріт, принісши своїй команді перемогу.
	
	Завтра команди проведуть повторний поєдинок. Початок гри о 16:00.
	
	Донбас  Дженералз  2:1 ОТ (0:1; 1:0; 0:0; 1:0)
	
	26 березня 2016 року, 16:00. Арена Альтаїр
	
	Судді: М. Урда, О. Глуховський, А. Бакуменко, В. Качан
	
	Донбас: Царегородцев. Толстушко  Таран, Карп  Горбань, Петрухно  Вол. Алексюк, Катрич  Григорєв. Нікіфоров  Буценко  Бабинець, Журун  Докшин  Кочетков, Чердак  Варламов  Захаров, Кузьмік  Ромащенко  Шахворостов.
	
	Дженералз: Е. Захарченко. Афанасьєв  Толкунов, Шпак  Побєдоносцев, Боєвих  Скрипець, Мельников  Д. Хонін. Кіча  Гніденко  Караульщук, І. Савченко  Шаманський  Слюсар, Безуглий  Вал. Алексюк  Тимченко, І. Дворник  Секірко  Коляда.
	
	Голи: 0:1. Шаманський (1:35), 1:1. Нікіфоров (Горбань, 28:00), 2:1. Докшин (Петрухно, Вол. Алексюк, 63:28  більш.)
	
	Рахунок серії: 1:0
