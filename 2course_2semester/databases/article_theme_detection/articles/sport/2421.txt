
	Легендарний в минулому футболіст Динамо приємно вражений станом речей у структурі Олександрії.
	
	Порівнюю Олександрію з Лестером, який зі скромними фінансовими можливостями близький до чемпіонства в Англії, - каже Василь Рац. - Мені подобається менеджмент Олександрії. У 2014 році команда мала можливість перейти з першої ліги в еліту. Але відмовилася. Тепер ми розуміємо, що це був чіткий план, який дав феноменальний результат у цьому сезоні. Команда досягла успіху, обійшовшись без дорогих придбань. Клуб не смітить грошима, цінує кожну копійку. Маємо взірець для інших.
	
	Додамо, що Олександрія нині близька до виходу в Лігу Європи, бо перебуває на шостому місці в чемпіонаті України. За три тури до кінця перегонів команда Володимира Шарана має перевагу над Карпатими у чотири очки, а над дніпродзержинською Сталлю - пять пунктів.
	
