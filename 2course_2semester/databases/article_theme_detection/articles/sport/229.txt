
	Вчора на площі Ринок, перед входом у Ратушу, урочисто встановили Кубок України з футболу. Мешканці та гості міста мають змогу зробити фотографію з кубком - він стоятиме на головній площі міста сьогодні з 13.00 до 19.00 год.
	
	Вже завтра у Львові вперше в історії міста відбудеться фінальний матч розіграшу Кубку України з футболу сезону-2015/16. У фіналі за право стати володарем Кубку України з футболу змагатимуться ФК Зоря (Луганськ) - ФК Шахтар (Донецьк).
	
	Нагадаємо, фінальний матч розіграшу Кубку України з футболу сезону-2015/16 розпочнеться о 17:00 год. на стадіоні Арена Львів. Вартість квитків від 50 до 150 грн (VIP  900 та 1000 грн). Квитки доступні он-лайн на сайті Арена Львів та у касах стадіону.
	
	21 травня у період з 15.00 год. до 17.00 год. та у період з 19.00 год. до 21.00 год. курсуватимуть шатл-баси, які доставлятимуть вболівальників на стадіон за таким маршрутами:
	 пл. Є. Петрушевича  вул. Шота Руставелі  стадіон Арена Львів.
	 просп. Червоної Калини (біля Культурно-освітнього центру ім. О. Довженка)  вул. Хуторівка  стадіон Арена Львів.
	
