
	Матч 20-го туру української Премєр-ліги Волинь  Чорноморець відвідав один із провідних менеджерів польської федерації футболу Станіслав Бобкевич. У коментарі журналістам Інформаційного агентства Волинські Новини пан Станіслав поділився секретами, як у Польщі реформували свою півку ножну, розповів про своє ставлення до головного тренера ФК Волині Віталія Кварцяного та українського футболу загалом. Про це йдеться у матеріалі газети Волинські Новини від 7 квітня (№10).
	
	 Пане Станіславе, що привело вас до Луцька?
	 Давно запланував зустрітися з Віталієм Кварцяним. У 1990-1993 роках клуб, віце-президентом якого я був,  KZSO Островець  тренував Віталій Кварцяний. Відтоді ми приятелюємо. Кварцяний був першим українським тренером у Польщі. З ним прийшли такі гравці, як Білозерський, Павлов, Круковець, Зейберлінш, Гащин, Драницький. Вони дуже багато дали нашому футболу, нашому клубу. Відтоді ми вболіваємо за команди Кварцяного, за Волинь. В Островці стежать за вами, переглядають матчі в інтернеті.
	
	У Польщі поважають і цінують Кварцяного  за результати, працю, філософію, чуття на гравців. У Польщі багато президентів клубів хотіли б, щоб він працював у нас. Але відповідь його була такою: Хочу допрацювати із Волинню, це мій клуб. Я дуже привязаний до міста, до своєї землі, до клубу. Він так і сказав, що вже нікуди з Волині не поїде.
	
	В Островці згадують і його, і гравців, які тоді грали. Так, він винятковий тренер  без великих грошей зробив кілька хороших команд, наприклад, у небагатому місті Луцьку. Ви мали шанс грати в єврокубках  немає ліпшої промоції для міста, для регіону. Це найдешевша реклама. Але далі у вас забрали очки.
	
	 Довгий час ви були серед керівників польського футболу. Як поясните секрет успіху польської Екстракласи?
	 Так, я тривалий час працюю в ревізійній та аудиторській комісіях нашої федерації. Крім того, довго працював у спільній українсько-польській комісії з проведення Євро-2012. Реформи розпочалися після того, як PZPN очолив Збігнев Бонек. Він узяв багато молодих людей на роботу, залучив кілька дуже сильних компаній у спонсори і партнери федерації. Вони почали інвестувати в рек-ламу футболу  телебачення, радіо, преса... А ще допомогли результати національної збірної, яка почала і краще виступати, і кращу гру показувати.
	
	Окремо відзначу, що федерація вкладала величезні суми у дитячий футбол, аби виграти боротьбу за дітей у вулиці, в інтернету... Для цього допомагаємо клубним академіям, створили кілька дитячих і юнацьких ліг.
	
	 Яким мусить бути бюджет клубу Екстракласи?
	 На сезон потрібно щонайменше 5 млн євро. Це для виконання контрактів із тренерами, футболістами, ведення поточних справ. Але клуб, який потрапляє в еліту, отримує приблизно 4 млн злотих. Ми робимо все, щоб клуби нам не платили, дуже швидко дійдемо до такої ситуації, коли внески команд просто відімруть. Наприклад, у Польщі переконані, що клуби не мають платити за суддівство.
	
	 Як федерації вдалося залучити гроші?
	 У 2014 році наші клуби отримали від продажу медіаправ 30 млн євро. Розподіл коштів залежить і від зайнятого місця, і від популярності клубу. Це дуже суттєво і мотивує команди з нижчих ліг. Відзначу, що в Польщі інтерес до місцевого чемпіонату в рази вищий, ніж до топових європейських ліг.
	
	 Одна з причин  змінений кілька років тому формат Екстракласи?
	 Так, і це було побажання партнерів ліги. Треба було щось змінити, аби збільшити інтригу в чемпіонаті, кількість матчів, скоротити довгу зимову перерву й залучити додаткових уболівальників.
	
	Стосовно останніх, то щомісяця в федерації відбуваються зустрічі представників клубів, де обмінюємося навиками та аналізуємо зарубіжний досвід. Усе більше уваги приділяємо скаутингу і вихованню молоді в академіях. Дуже часто наші клуби вже сперечаються не тільки за гравців, але й за скаутів, які вправно шукають молоді таланти. Попит з боку польських клубів різних ліг сприяє і зяві різних курсів, які навчають футбольного менеджменту. Грамотне ведення футбольної справи дозволяє інвесторам не втрачати гроші, купуючи переоцінених футболістів, які колись можуть довести клуб до банкрутства.
	
	 Які заходи, окрім зазначених, допомогли залучити вболівальників на стадіони?
	 Власне самі арени, на яких відбуваються матчі усіх ліг, мусили стати зручними для глядачів. Я подивився на стадіони у вашому місті. Вони не захищають уболівальника від сонця чи дощу, їх треба накривати. У Польщі це вже давно зроблено, і глядач позитивно реагує на турботу про нього.
	
	 Чи штрафують у Польщі клуби за невиконання контрактних зобовязань?
	 Так, інколи по 3-5 балів знімають, але ж не 18! Мусимо памятати, що в Україні великі проблеми, практично триває війна. З грошима на спорт складно. Водночас я не можу збагнути гонку зарплат, яка триває в європейському футболі. Великі гроші вбивають гру мільйонів. Гранди змагаються не так на футбольному полі, як у фінансовій гонитві.
	
	 Україна та Польща опинилися в одній групі на Чемпіонаті Європи 2016 року. Яким буде ваш прогноз?
	 Євро-2016 також стане доброю нагодою рекламувати футбол для країн, які потрапили на чемпіонат. Німці дуже сильні, а ми з вами розіграємо другу путівку. Наші народи і футбольні федерації товаришують, але матч за друге місце в групі буде дуже сильним та напруженим.
	
	Довідка:
	
	Станіслав Бобкевич у 1983-1997 роках був віце-президентом польського клубу KSZO Ostrowiec, у 1995-1999 роках  секретарем ревізійної комісії федерації футболу Польщі (PZPN). У 1999-2007 роках  членом Президії PZPN. Заступник керівника ревізійної комісії федерації. Нині  голова аудиторської комісії PZPN.
	
