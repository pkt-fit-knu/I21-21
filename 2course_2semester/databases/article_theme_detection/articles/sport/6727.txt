
	Сезон 2016 нарешті бере свій старт, і цього разу очікування найбільш оптимістичні для всіх, хто прагне побачити справжню інтригу в чемпіонаті та боротьбу за перемогу в Гран Прі пілотів не тільки однієї команди. Водночас досі неясним залишається темп срібних стріл у кваліфікаційному режимі з малою кількістю пального в баках  в Мерседес ретельно приховували свою справжню силу. Аналогічні питання виникають і стосовно команд середини пелотону, від цього побачити реальний розклад сил в Австралії стає ще цікавіше.
	
	
	
	Три десятиліття Формула 1 приїжджає на зелений континент і вже 21-й раз Гран Прі приймає Альберт-парк, де за нечисленними винятками і починається чемпіонат. Тут і тільки тут команди отримують першу справжню інформацію про власну форму і гоночний темп порівняно з конкурентами. Саме в Австралії ми неодноразово ставали свідками несподіваних результатів й приголомшливих дебютів.
	
	Траса в Мельбурні добре знайома усім, тож нагадаємо лише кілька її головних особливостей: тимчасовий її характер зумовлює те, що на початку уїк-енду асфальт брудний і слизький, але покриваючись відпрацьованою ґумою рівень зчеплення суттєво покращується, а гонщики не дуже люблять коли через стан покриття машина щодня по-різному себе поводить. Попри те, що траса є міською вона дуже вимоглива до силової установки  тут 66% кола треба їхати на повний газ, і більшим цей показник є тільки в Монці.
	
	У той же час коли мова заходить про аеродинаміку машин та її налаштування, то інженерам доводиться шукати такий знайомий нам усім компроміс між керованістю у віражах та максимальною швидкістю на прямих, у цьому аспекті Альберт-парк схожий на Сільверстоун і Сепанг. Обганяти тут непросто як і на інших міських трасах, хоча це і не Монако  найкращі можливості гонщики мають у першому та третьому поворотах. Зрештою саме на прямих перед ними і знаходяться дві залежні зони дії DRS з однією точкою заміру інтервалу між машинами.
	
	
	
	Новий підхід Піреллі до роботи з шинами з одного боку дає більше свободи самим гонщикам і командам, з іншого ж навряд чи ми станемо свідками надмірно ризикованих тактик. Попри це три різновиди сліків, які відтепер будуть доступними на кожному етапі таки повинні дещо урізноманітнити підходи пілотів. В Мельбурн Піреллі разом із традиційними для попередніх років шинами Medium і Soft (по одному комплекту яких італійці назвали обовязковими) привезла ще й SuperSoft, які (можна навіть не сумніватися) стануть головними під час кваліфікації. Разом із таким нововведенням шинники за тиждень до Гран Прі повідомляють про вибір гонщиків:
	
	
		
			
				
					
						Пілот
				
				
					
						Команда
				
				
					
						Medium
				
				
					
						Soft
				
				
					
						SuperSoft
				
			
			
				
					
						44
				
				
					
						Л. Хемілтон
				
				
					
						Мерседес
				
				
					
						1
				
				
					
						6
				
				
					
						6
				
			
			
				
					
						6
				
				
					
						Н. Росберг
				
				
					
						Мерседес
				
				
					
						2
				
				
					
						5
				
				
					
						6
				
			
			
				
					
						5
				
				
					
						С. Феттель
				
				
					
						Феррарі
				
				
					
						2
				
				
					
						5
				
				
					
						6
				
			
			
				
					
						7
				
				
					
						К. Ряйкконен
				
				
					
						Феррарі
				
				
					
						2
				
				
					
						5
				
				
					
						6
				
			
			
				
					
						77
				
				
					
						В. Боттас
				
				
					
						Вільямс
				
				
					
						1
				
				
					
						5
				
				
					
						7
				
			
			
				
					
						19
				
				
					
						Ф. Масса
				
				
					
						Вільямс
				
				
					
						1
				
				
					
						5
				
				
					
						7
				
			
			
				
					
						3
				
				
					
						Д. Ріккардо
				
				
					
						Ред Булл
				
				
					
						2
				
				
					
						4
				
				
					
						7
				
			
			
				
					
						26
				
				
					
						Д. Квят
				
				
					
						Ред Булл
				
				
					
						2
				
				
					
						4
				
				
					
						7
				
			
			
				
					
						20
				
				
					
						К. Магнуссен
				
				
					
						Рено
				
				
					
						1
				
				
					
						5
				
				
					
						7
				
			
			
				
					
						30
				
				
					
						Д. Палмер
				
				
					
						Рено
				
				
					
						1
				
				
					
						5
				
				
					
						7
				
			
			
				
					
						27
				
				
					
						Н. Хюлькенберг
				
				
					
						Форс Індія
				
				
					
						2
				
				
					
						5
				
				
					
						6
				
			
			
				
					
						11
				
				
					
						С. Перес
				
				
					
						Форс Індія
				
				
					
						2
				
				
					
						5
				
				
					
						6
				
			
			
				
					
						33
				
				
					
						М. Ферстаппен
				
				
					
						Торо Россо
				
				
					
						2
				
				
					
						4
				
				
					
						7
				
			
			
				
					
						55
				
				
					
						К. Сайнс
				
				
					
						Торо Россо
				
				
					
						2
				
				
					
						4
				
				
					
						7
				
			
			
				
					
						14
				
				
					
						Ф. Алонсо
				
				
					
						Макларен
				
				
					
						1
				
				
					
						5
				
				
					
						7
				
			
			
				
					
						22
				
				
					
						Д. Баттон
				
				
					
						Макларен
				
				
					
						1
				
				
					
						5
				
				
					
						7
				
			
			
				
					
						9
				
				
					
						М. Ерікссон
				
				
					
						Заубер
				
				
					
						1
				
				
					
						6
				
				
					
						6
				
			
			
				
					
						12
				
				
					
						Ф. Наср
				
				
					
						Заубер
				
				
					
						2
				
				
					
						5
				
				
					
						6
				
			
			
				
					
						94
				
				
					
						П. Верляйн
				
				
					
						Мейнор
				
				
					
						4
				
				
					
						4
				
				
					
						5
				
			
			
				
					
						88
				
				
					
						Р. Харянто
				
				
					
						Мейнор
				
				
					
						4
				
				
					
						4
				
				
					
						5
				
			
			
				
					
						8
				
				
					
						Р. Грожан
				
				
					
						Хаас
				
				
					
						1
				
				
					
						5
				
				
					
						7
				
			
			
				
					
						21
				
				
					
						Е. Гутьєррес
				
				
					
						Хаас
				
				
					
						2
				
				
					
						4
				
				
					
						7
				
			
		
	

	
	В плані вибору шин відверто здивували в Мейнор  для чого Верляйну з Харянто по 4 комплекти Medium абсолютно не зрозуміло, адже всі інші більше двох комплектів не замовляли, віддавши перевагу більш мякій ґумі.
	
	В Піреллі по-своєму прокоментували майбутній уїк-енд в Австралії. Пол Хембрі, керівник Піреллі Моторспорт: Серйозні зміни в регламенті забезпечать різноманіття варіантів стратегії для команд і пілотів. Фактично, стратегію для гонки в Мельбурні команди почали обирати ще минулого року, коли кожна з них зробила свій вибір комплектів, а нещодавно ми розкрили карти, немов у покері. В неділю по обіді ми дізнаємося, чиє рішення виявилося правильним. Насправді ж попри появу третього типу шин в гонці варто очікувати традиційної для Альберт-парку тактики з двома піт-стопами в гонці, хоча може хтось і вирішить здивувати конкурентів, а разом із ними і глядачів.
	
	Погода в Мельбурні протягом уїк-енду обіцяє сюрпризи  буде не дуже тепло +14 +16С, але найголовніше, що є ймовірність опадів як в суботу, так і в неділю. Якщо дощ пройде незадовго до кваліфікації або безпосередньо під час неї  несподівані результати не забаряться.
	
	
	
	Напередодні старту чемпіонату букмекерські котирування на чемпіона та володаря Кубка конструкторів виглядають так:
	
	Хемілтон  1,57; Росберг  4,00; Феттель  5,50; Ряйкконен  29,00; Алонсо  41,00; Баттон  67,00; Ріккардо  67,00; Боттас  101,00; Квят  151,00; Масса  151,00.
	
	Мерседес  1,12; Феррарі  6,00; Ред Булл  21,00; Макларен  26,00; Вільямс  51,00.
	
	Вищенаведені цифри певною мірою викликають подив  насамперед мова йде про місце Вільямс у цьому списку. Підготовка команд в Барселоні показала, що білі знаходяться у цілком пристойній формі й усім, хто спробує витіснити колектив з Гроув з третього місця, доведеться дуже добре постаратися. Водночас завищеними виглядають і шанси Макларен  команда разом із мотористами Хонди безумовно зробила величезний крок уперед, проте ніхто не знає наскільки він насправді великий. Японські мотори стали більш надійними та потужними, от тільки конкуренти на місці не стояли й так само вдосконалювали власні агрегати. Якщо бути відвертим, то Макларен більшою мірою претендент на боротьбу з Форс Індією та Торо Россо за пяту позицію в Кубку конструкторів, навряд чи більше  у Вільямс все ще володіє набагато кращою силовою установкою, а у Ред Булл є певна перевага в області аеродинаміки.
	
	Беручи до уваги результати передсезонних тестів на іспанській трасі можна упевнено сказати, що срібні стріли головні фаворити сезону, проте вони настільки добре уникали коротких серій кіл на мяких шинах, залишивши усіх в невідомості безпосередньо до початку реальних гонок. Цього року ще один якісний крок уперед зробили в Феррарі, тож з обережністю можна очікувати, що саме червоні машини складуть головну конкуренцію Хемілтону з Росбергом. Далі йде Вільямс  трохи позаду двох фаворитів, але й попереду команд з середини пелотону. Саме тут інтриги у боротьби можна очікувати найбільше, адже різні стартові можливості, а також ресурси, які можна буде використати під час сезону, говорять про різні перспективи Ред Булл, Макларен, Торо Россо, Форс Індії та Рено.
	
	
	
	Індуси мають кращу силову установку, в цілому непогане шасі, але не мають серйозних коштів на його модернізацію протягом року, хоч і минулорічні, але цілком пристойні силові установки Феррарі на початку сезону можуть стати головним козирем Торо Россо, проте з плином часу в Хонда та Рено (хоч тепер мотори для Ред Булл і брендовані як Tag Heuer, але це такі самі силові установки, що використовуватиме і заводська французька команда) зможуть використати умовні бали, які в них ще залишилися, а от мотори колективу з Фаенци змінам не підлягатимуть. Зрештою великою мірою від того наскільки якісно зможуть працювати японські та французькі мотористи залежатимуть результати їх команд і партнерів. Фаворитом у цій групі можна назвати команду з Мілтон Кінс, а от аутсайдером  їх молодших партнерів з Фаенци та Форс Індію.
	
	Наприкінці ж пелотону боротися будуть Заубер, Мейнор та Хаас, причому і тут інтрига обіцяє зберігатися довго, адже у швейцарців з англійцями є чималий досвід, але при цьому і нестача коштів для повноцінного покращення машини протягом чемпіонату. В свою чергу американська команда (принаймні поки що) не скаржиться на фінансові проблеми, проте досвіду їм сильно бракує. Зокрема, до Мельбурна Хаас привезла практично ту ж саму машину, яка була на тестах в Барселоні, нічого не змінивши, крім того в команді не приховують і того, що запчастин у них наразі дуже мало (а отже пілотам під час практик і кваліфікації слід бути вкрай обережними, якщо вони планують вийти на старт гонки), а головним пріоритетом першої половини березня стало збирання другої машини.
	
	
	
	Повертаючись безпосередньо до Альберт-парку, то букмекери шанси на перемогу в кваліфікації нового формату розцінюють так: Хемілтон  1,91; Росберг  2,62; Феттель  7,50; Ряйкконен  15,00; Боттас  34,00; Масса  41,00. Дуже знайомий порядок  правда ж? Коефіцієнти на перемогу в гонці: Хемілтон  1,91; Росберг  3,25; Феттель  6,00; Ряйкконен  17,00; Боттас і Ріккардо  по 51,00.
	
	Найуспішнішим в Австралії учасником майбутнього Гран Прі є Дженсон Баттон, який тут тричі тріумфував, от тільки нині англієць не приховує, що для перемоги багато зірок повинні стати у потрібному порядку. Занадто багато Тож Льюіс Хемілтон матиме чудові шанси повторити досягнення співвітчизника й здобути тут свою третю перемогу, теоретично це може зробити і Кімі Ряйкконен, але фін дуже обережний в оцінках форми Феррарі по відношенню до Мерседес.
	
	Чого ж нам варто очікувати від австралійського уїк-енду? По-перше, не виключено, що у кваліфікації ми побачимо деякий хаос, адже нова нокаут-система буде змушувати пілотів (насамперед фаворитів) частіше виїжджати на трасу, а це тільки сприятиме появі трафіку, який так не люблять гонщики. По-друге, суттєве обмеження переговорів по радіо може стати серйозною проблемою у разі виникнення нестандартної ситуації  наприклад, поява машини безпеки і необхідність визначатися з тим чи їхати на піт-лейн за новою ґумою. У кількох перших гонках ніхто не застрахований від помилок, інша справа, що в рівних умовах перебувають абсолютно всі пілоти.
	
	Зрештою сам факт того, що сезон нарешті стартує, а перерва завершилася, вже серйозна причина для раннього підйому на вихідних. Сумувати не доведеться!
	
	
	
	
		Вячеслав КОБРЖИЦЬКИЙ
		
		
		
			Гран-прі Австралії, Мельбурн, Альберт-парк, 18-20 березня, пятниця  неділя
		
			
				
					
						
							Довжина кола
					
					
						
							Кіл в гонці
					
					
						
							Дистанція
					
					
						
							Найшвидше коло в сучасній конфігурації:
					
				
				
					
						
							5,303 км
					
					
						
							58
					
					
						
							307,574 км
					
					
						
							кваліфікація: 123.529 (2011, Себастіан Феттель)
						
							гонка: 124.125 (2004, Міхаель Шумахер)
					
				
			
		
		
			Перша практика 03:30  пятниця 18 березня
		
			Друга практика 07:30  пятниця 18 березня
		
			Третя практика 05:00  субота 19 березня
		
			Кваліфікація 08:00  субота 19 березня
		
			Гонка 07:00  неділя 20 березня
		
			P.S. Оптимістичних новин про трансляції на українському телебаченні наразі немає
	
