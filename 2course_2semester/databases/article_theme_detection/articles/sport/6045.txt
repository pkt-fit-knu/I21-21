
	У четвер в обід делегація львівських Карпат вирушила до Любліна. Саме в цьому місті зелено-білі переночують, після чого відправляться в сусіднє містечко Ленчна, де й відбудеться спаринг проти місцевого Ґурніка.
	
	Зважаючи на те, що велика кількість гравців відправилася в розташування збірних, а також на кілька травм, склад команди має такий вигляд:
	
	 ВОРОТАРІ: Роман Мисак, Олег Мозіль;
	
	 ЗАХИСНИКИ: Артур Новотрясов, Володимир Костевич, Ігор Пластун, Іван Лобай, Андрій Маркович, Андрій Гітченко;
	
	 ПІВЗАХИСНИКИ: Артур Карноза, Денис Кожанов, Ігор Худобяк, Тарас Завійський, Максим Грисьо, Ігор Богач, Володимир Савошко, Дмитро Полюганич;
	
	 НАПАДНИКИ: Ґуставо Бланко-Лещук, Вадим Страшкевич. 
	
	Нагадаємо, що суперник левів наразі знаходиться на 14-у місці у польській Екстраклясі. Зрештою, зірок з неба у чемпіонаті шахтарі ніколи не хапали; найвище їхнє досягнення  7-е місце у 2005 році. Зрештою, сама історія Ґурніка не довга, з 1979 року. У складі польської дружини є кілька легіонерів  хорват Родіч, бразилець Леандро, іспанець Маркітос, литовець Барктус та словак Бєляк.
	
	Тренер у Ґурніка теж легіонер, хоча польський паспорт у нього є. Вихованець донецького Шахтаря Юрій Шаталов протягом своєї карєри виступав у Горлівці, Хмельницькому та в Кривбасі, згодом переїхав до Росії, а звідти до Польщі, яку не залишає з 1992 року. За цей час тренер встиг пограти і попрацювати у великій кількості клубів. Ґурнік очолює є 2013 року.
	
	Поєдинок між Карпатами та Ґурніком розпочнеться о 15:00 за київським часом.
	
