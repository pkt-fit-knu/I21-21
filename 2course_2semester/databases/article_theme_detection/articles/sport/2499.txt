
	Генеральний директор Говерли Іван Шіц розповів про дії керівництва після того, як клубу відмовили у видачі атестату на наступний сезон.
	
	Ми будемо подавати апеляцію і паралельно будемо вирішувати ситуацію з врегулювання фінансового питання з футболістами, які раніше грали в клубі.
	
	З сьогоднішнім штатом, який знаходиться в розпорядженні клубу, з футболістами, є домовленість і є розуміння, що треба клуб зберегти і робити все, щоб отримати атестат.
	
	Керівництво на чолі з Олександром Несторовичем Шуфричем регулюватиме ситуацію з футболістами, з якими ми маємо питання і рішення в спортивних і арбітражних судах, - сказав функціонер.
	
	Раніше повідомлялося, що комітет ФФУ з атестації футбольних клубів прийняв рішення про видачу атестатів клубам УПЛ. Говерла виявилася в списку тих, кому в атестаті було відмовлено.
	
