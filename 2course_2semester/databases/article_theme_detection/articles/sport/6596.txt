
	В прес-центрі головної спортивної арени Харківщини відбулася до матчева нарада за участі представників полтавської Ворскли, харківського Металіста й офіційних осіб з Федерації футболу України  делегатів та суддів. У ході робочого зібрання обговорено чимало важливих організаційних питань, повязаних із проведенням зустрічі 19-го туру Ліги Парі-Матч, що відбуватиметься сьогодні ввечері в Першій столиці.
	
	Визначили кольори ігрової форми, в якій за свої залікові бали змагатимуться команди Василя Сачка й Олександра Севідова.
	Ворскляни вийдуть на поле в темно-зелених футболках, господарі поля у жовтих із тонкими темно-синіми вертикальними смужками. Червоного кольору буде светр голкіпера Металіста, в той час, як страж воріт Ворскли вбереться у темно-сині кольори.
	
	Обслуговувати зустріч Металіста й Ворскли буде суддя в полі Олександр Іванов із Макіївки. Гра стартує о 19:30. Пряма трансляція матчу на телеканалі Футбол 2, за текстовим онлайном можна буде стежити на офіційній веб-сторінці ФК Ворскла.
