
	Нападник національної команди 1990-х скептично оцінює побачене в Одесі та Києві, втім, зазначає, що маємо час для покращення стану справ.
	
	 Якщо чесно, враження від двох березневих матчів національної команди більше песимістичні, ніж життєствердні. Мяко кажучи, багато проблем. Розумію, що є обєктивні причини: приїхали не всі, кого хотіли бачити, є травмовані, дехто явно не у формі. До Євро маємо час, втім, чи встигнемо щось виправити  ще те запитання
	
	 У другій зустрічі Фоменко випустив основний на сьогодні склад, у першій спробував синтезувати молодь і ветеранів  що з того вийшло, всі бачили. Саме тому, думаю, на НСК він зробив лиш одну заміну. Висловлю свою думку: ветерани  корисне явище за деяких обставин, часом такі гравці можуть стати в нагоді, проте, як мені видається, треба бути самокритичним і мати силу зважитися на вольовий учинок. Кажучи простіше  деяким збірникам треба завязувати з оцим етапом карєри й звільнити шлях молодшим колегам. Розумію, що перспектива взяти участь у Євро дуже заманлива, проте якщо тобі за 35, до того ж, ти вже брав участь у великому форумі для збірних, варто тверезо оцінювати себе. Не називатиму імен  усім зрозуміло, кого маю на увазі
	
	 Я би сказав, що у нас проблеми в усіх ланках, окрім воротарської. Візьмемо першу гру в Одесі, на якій я був: за відсутності Ракицького та Хачериді ми мали просто-таки жахливі провали в центрі захисту, тож якби не чудові дії Бойка, поступилися б із розгромним рахунком. У середній ланці також є труднощі: сподобалися молоді Коваленко та Малишев, але все ж травма Рибалки давалася взнаки. Ну, а в нападі майже катастрофа! Розумію, що Зозуля  корисний гравець, який багато працює, бореться, кусається, відпрацьовує в обороні, проте він же форвард, однак не забиває. А що робив Ярмоленко? Грав сам із собою: тягнув мяч, підігравав собі, проте користі майже не приносив. Що парадоксально, маємо вибір у цій ланці: у чудовій формі Девич, забиває Селезньов. Утім, їх не викликають під стяги національної команди через те, що виступають у чемпіонаті РФ. У кожного може бути свій погляд на це питання, я ж схиляюся до думки, що у нас не настільки великий вибір виконавців, аби розкидатися наявними. Самі себе підставляємо, звужуємо простір для маневрів. Із огляду на побачене в Одесі та Києві, нам не завадили би не тільки згадані Селезньов із Девичем, а й Пилявський із Бутком. Знаєте, наведу, можливо, не зовсім правильну аналогію: чимало моїх земляків-закарпатців виїжджають на тривалі заробітки в Москву, так вони це роблять не тому, що зрадники, а тому, що не можуть знайти гідну роботу на Батьківщині. Те ж саме стосується наших повпредів у російському чемпіонаті: вони ж не прийняли громадянство, вони там на конт-
	ракті відпрацьовують гроші й горять бажанням виступати за збірну своєї країни. А ми ставимо перед ними шлагбаум
	
	 Іще спаринги з Кіпром та Уельсом продемонстрували, яку вагу для нашої команди мають лідери: не було, приміром, Коноплянки, не було половини атакувального потенціалу. Лячно уявити, що під час Євро не зможемо розраховувати на хавбека Севільї або, припустімо, того ж Ярмоленка
	
	 Мене здивувало ігнорування ще кількох виконавців, які, вважаю, могли би допомогти. Насамперед Малиновського та Пластуна. Особливо шокував невиклик бельгійця: він там і мячі забиває, й асистує, виступає за одну з найсильніших команд хорошого чемпіонату, втім, запрошення приїхати не отримав
	
	 Знову стали свідками того, що товариський матч національної команди для деяких її гравців є повинністю. Багатьох дивує, чому ж так, і чому не граємо із колективами топ-рівня. Тут, на мій погляд, замкнуте коло: в Україну не хочуть їхати, адже на частині території війна; на Захід самі не хочемо їхати, бо це вимагає серйозних фінансових затрат (якщо, наприклад, хочеш зустрітись із бразильцями, маєш викласти кілька мільйонів доларів); коли ж наші гравці виходять на спаринг із Молдовою, Кіпром, Вірменією й т. д., для них це несерйозний подразник, аби викладатись. Я не знаю, як із цим боротися
	
