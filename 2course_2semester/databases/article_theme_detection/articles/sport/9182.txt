
	Наставник національної жіночої збірної команди України Володимир Рева оприлюднив список з 22-х футболісток, які готуватимуться до двох виїзних відбіркових матчів чемпіонату Європи-2017 із командами Албанії та Греції. Кваліфікаційні зустрічі відбудуться 4 та 8 березня, початок матчів  о 15:30 та 14:30, відповідно. 
	
	Найбільше гравців до розташування національної команди делегував харківський Житлобуд-2 - одразу 4 представниці. По 3 футболістки представляють ще один харківський клуб Житлобуд-1, а також російську Зірку-2005.
	
	До Албанії синьо-жовті вирушать вже у понеділок, 29 лютого. 3-го березня у команди заплановане офіційне тренування на місцевій Елбасан Арені.
	
	Склад збірної України:
	
	Воротарі: Ірина Зварич (Зірка-2005, Росія), Ірина Саніна (Житлобуд-1, Харків), Катерина Самсон (Рязань-ВДВ, Росія)
	
	Захисники: Тетяна Рижова, Ірина Василюк (обидві - Житлобуд-2, Харків), Дарія Кравець (БІІК-Казигурт, Казахстан), Ольга Басанська (Рязань-ВДВ, Росія), Анастасія Філенко (Надєжда-Днєпр, Білорусь)
	
	Півзахисники: Людмила Пекур (Рязань-ВДВ, Росія) Таміла Хіміч, Ірина Кочнєва (обидві - Легенда-ШВСМ, Чернігів), Христина Єременко (Житлобуд-1, Харків), Надія Хаванська (Дончанка-Азов, Росія), Дарія Апанащенко, Ія Андрущак (обидві - Зірка-2005, Росія), Ольга Бойченко (Росіянка, Росія), Маряна Іванишин (Гурнік, Польща)
	
	Нападники: Ольга Овдійчук (Житлобуд-1, Харків), Тетяна Козиренко (Гінтра, Литва), Тетяна Романенко (Сан-Заккаріа, Італія), Яна Калініна, Вероніка Андрухів (обидві - Житлобуд-2, Харків).
	
