
	Юнацька збірна команда України серед гравців 2000 року народження здобула мінімальну перемогу над однолітками з Казахстану на Турнірі розвитку УЄФА, який триває цими днями у македонському Скопє. Цей успіх став другим для команди Сергія Попова після учорашньої звитяги над командою Люксембургу.
	
	У порівнянні з поєдинком із карликом європейського футболу конструктивні дії синьо-жовтих у грі із Казахстаном несли більш впевнений характер. Українці переважали суперників майже за усіма компонентами: від відсотку володіння мячем до кількості нагод для взяття воріт.
	
	Але, за іронією долі, гол у протистоянні було забито лише одного разу. Сталося це після перерви, на 46-й хвилині Харжевський впевнено реалізував 11-метровий удар.
	
	Таким чином, з хорошим настроєм і шістьма очками в активі підопічні Попова готуватимуться до останньої турнірної зустрічі із господарями змагань  збірною Македонії, яка відбудеться вже 21 квітня.
	
	Турнір розвитку УЄФА
	
	Україна U-16  Казахстан U-16  1:0
	Гол: Харжевський (46, пен).
	Попередження: Снуріцин  Айтим.
	Україна: Бабічин  Білошевський (Титаєвський, 66), Дмитренко (Волошин, 41, Рожко, 83), Дудинський (Пенчук, 41), Харжевський, Куценко, Мельник (к), Снуріцин, Супряга (Ступник, 59), Цитаїшвілі, Ващишин.
	Казахстан (стартовий склад): Медведєв  Ульшин, Махан, Кашен (к), Скворцов, Совет, Айтим, Ільясов, Сагнаєв, Жакіпбаєв, Кайркенов.
	
