
	Півзахисник національної збірної команди України Тарас Степаненко став автором єдиного забитого мяча у товариській зустрічі із командою Кіпру. Хавбек донецького Шахтаря поділився із прес-службою ФФУ своїми враженнями від протистояння з острівянами та розповів, що необхідно синьо-жовтим, аби у матчах з майбутніми суперниками виглядати більш переконливими.
	
	- Тарасе, вітаємо Вас із забитим мячем у ворота збірної Кіпру, який став переможним для нашої команди. Памятайте, коли востаннє вражали ворота суперників у синьо-жовтій футболці?
	- Давно не забивав за збірну. Вперше і востаннє до сьогоднішньої гри - у ворота збірної Нігеру у товариському матчі в Києві. Чи присвятив комусь забитий гол? Так, своїй сімї.
	
	- У середині першого тайму був епізод, коли Ви з забійної позиції не зуміли переправити мяч у ворота. Що сталося у тому моменті?
	- Я вже бачив мяч у воротах. Мабуть, потрібно було підсікти мяч над воротарем. Звичайно, такі моменти потрібні вирішувати. Якби у мене було більше досвіду в завершальній стадії, може, зіграв би більш холоднокровно. Начебто бив напевно, але голкіпер суперників виручив.
	
	- Що можете сказати про збірну Кіпру вже по завершенні футбольної зустрічі?
	- Непогана команда. Ми дивилися пару ігор з їх участю, вони демонстрували хороший футбол з усіма суперниками. Є у кіпріотів проблеми у захисті, але вони здорово використовують простір і непогано контролюють мяч. У другому таймі ми все це добре побачили. Не можна говорити, ніби це команда низького рівня. Вони вміють грати в футбол.
	
	- Гольові моменти біля воріт збірної України у другому таймі - наслідок наших помилок чи хорошої гри суперників?
	- Можливо, це було повязано з великою кількістю проведених замін. Все-таки структура гри змінюється, багато що залежить від того, чи зможуть хлопці вдало увійти у матч. У нас було багато дебютантів. У них горіли очі, було багато бажання, і часом вони припускалися недоречних помилок. Але у цьому немає нічого страшного. Зміна поколінь - незворотний процес, потрібно, щоб молоді хлопці підтягувалися до основного складу збірної. Думаю, з часом гра у нас налагодиться. Попереду - спаринг з Уельсом, а перед чемпіонатом Європи у нас ще буде три товариські зустрічі. Крім того, повернуться травмовані хлопці - буде більш цілісна гра.
	
	- Михайло Фоменко на прес-конференції відзначив гру тріо Шахтаря в середині поля, мовляв, у другому таймі півзахист збірної діяв цікавіше в конструктивній фазі гри, ніж в першому. Що Ви думаєте з приводу цього твердження?
	- Це повязано з тим, що в клубі я постійно граю пліч-о-пліч з Максимом Малишевим і Віктором Коваленком, і ми прекрасно розуміємо один одного. А ось в ігрових звязках з Русланом Ротанем і Денисом Гармашем я востаннє працював аж у листопаді 2015 року. Шахтар грає за однією схемою, Динамо використовує другу, а Дніпро - третю. Тому дуже важко синхронізувати 11 гравців на полі. Для цього і потрібні товариські матчі, щоб пробувати і награвати схеми. Тоді у нас все буде виходити. Неможливо за два-три дні привести все до спільного знаменника.
	
	- Збірна Уельсу - команда іншого ігрового стилю і хороший спаринг-партнер напередодні майбутнього протистояння зі збірною Північної Ірландії у фінальній частині чемпіонату Європи. Чого Ви очікуєте від майбутньої зустрічі з валлійцями?
	- Це бойова команда, яка грає з першої і до останньої хвилини. У них хороші виконавці, багато з яких грають в англійській Премєр-лізі. Збірна вийшла на чемпіонат Європи, тому впевнений - буде цікава гра. Та й настрій, напевно, буде дещо іншим. Все-таки імя команди має значення. Одна справа, коли ти готуєшся до Кіпру, і зовсім інша - до команди вищого рівня, яким є Уельс.
	
