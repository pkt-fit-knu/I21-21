
	Президент Прем`єр-Ліги Володимир Генінсон розповів про ситуацію з єдиним телевізійним пулом на наступний сезон.
	
	 Так, насправді, була пропозиція, яка була озвучена телетрансляторами у сумі 102 мільйони гривень. Розподіл коштів був приблизно 60 на 40 між телетрансляторами. Усі клуби порадились між собою і вирішили, що дійсно це дуже маленька пропозиція. Після цього ми вступили у перемовини як з Премєр-Лігою, так і з телетрансляторами. Телеканал Футбол 1/ Футбол 2 був готовий збільшити свою пропозицію. Тобто, підіймати свою ставку. Телеканал 2+2 поки взяв паузу. На даний момент немає розуміння, чи хочуть вони єдиний пул, між собою. Тепер вже не клуби, а саме телетранслятори. Тут не йде мова про телевізійний пул, тут йде мова про те, що телетранслятори не можуть між собою домовитись.
	
	 Якщо вони не домовляться?
	 Коли ми зберемо усіх власників клубів, а це буде 7 червня, і усі господарі команд нам підтвердять, то ми будемо виставляти прохання як Прем`єр-Ліга, щоб нам передали хоча б міжнародні права. Для того, аби ми могли їх реалізувати через тендер на європейському ринку. На даний момент є велика зацікавленість. До нас вже звернулось 4 агентства, а також УЄФА нам готує платформу, як це впроваджувати в Європі.
	
	 На цій зустрічі власників клубів Премєр-Ліги буде обговорюватись реформа Ліги, яку ви анонсували?
	 Так, саме для цього і потрібна ця зустріч. 100 днів нової Премєр-Ліги.
	
	 І що на даний момент зроблено?
	 Дізнаєтесь на зустрічі.
	
