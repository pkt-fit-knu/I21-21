
	Андрій Сердінов покинув збірну з плавання в момент активної підготовки команди до Олімпіади.
	
	- В історії українського плавання це вперше головний тренер збірної не допрацював до закінчення дії свого контракту і пішов, - каже державний тренер з плавання Андрій Власков. - Його контракт діяв до 31-го грудня 2016-го року і він мав підготувати збірну до Олімпіади. На жаль, своєї місії він не виконав. Чому пішов? У поясненні написав за власним бажанням. Що стало причиною цього власного бажання можемо лише здогадуватись. Кажуть, на нього був тиск, навіть зі сторони депутатів Верховної Ради.
	
	Що далі? У Дніпропетровську 16-20 березня пройде ліцензійний чемпіонат України під час якого збереться тренерська рада. Саме там ми оберемо людей, які відповідатимуть за підготовку збірної до Олімпіади за напрямками. Швидше за все поїдемо на Олімпіаду без головного тренера, а саме з відповідальними за підготовку.
	
