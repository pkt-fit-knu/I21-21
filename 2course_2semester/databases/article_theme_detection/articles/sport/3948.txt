
	Чвертьфінальний поєдинок із Брагою стане для Шахтаря дванадцятим за рахунком єврокубковим матчем у Львові. За цей час львівяни звикли до видовищного футболу та до іменитих клубів на зразок Реалу, ПСЖ чи Баварії. Тому португальська Брага, яка зараз навіть не змагається за золото чемпіонату Португалії, багатометрових черг біля кас Арени Львів не спровокувала. Хоча клуб зумів продати усі квитки на чвертьфінальний матч.
	
	У день матчу Шахтар - Брага у Львові можна зустріти кого завгодно  від столичних журналістів до іспанських Свідків Єгови. Із потеплінням центральні вулиці Львова традиційно заповнили туристи, студенти, однак із футбольними вболівальниками цього дня чомусь складно. Відчути футбольну атмосферу заважають також сильні весняні грози, які накрили місто в обідній час.
	
	
	
	Львів вперше у своїй історії прийматиме футбольний матч такого рівня  чвертьфінал Ліги Європи. При чому місто має хорошу перспективу невдовзі стати господарем півфіналу престижного футбольного турніру. Однак ажіотажу на вулицях Львова нема.
	
	
	
	Друзі Олександр та Володимир приїхали до Львова із Черкас. На львівському стадіоні будуть не вперше  хлопці вже приїжджали підтримувати Шахтар у матчі за Суперкубок України у 2014-му році. А от на матчі Ліги Європи у Львові будуть вперше.
	
	
	
	Ми вболіваємо за Шахтар із 2009 року, коли команда виграла Кубок УЄФА. І саме у цьому сезоні гірники перебувають як ніколи близько, аби повторити цей успіх. Брага - це дуже легкий суперник, і хлопці Мірчі Луческу повинні проходити їх без проблем. Думаємо, сьогодні буде 3:0, - розповіли хлопці.
	
	Не дуже вірять у свою команду і португальські журналісти. Зустрічаю Педру із Порту та Алмеру із Браги на одній із центральних вулицях Львова. Чоловіки вже встигли купити львівських сувенірів, а також памятних футбольних шарфиків. Португальцям звісно хочеться, аби Брага створила сьогодні маленьку сенсацію, однак у перемогу архієпископів вірять мало.
	
	
	
	Шахтарю потрібно забити лише один мяч, і Брага вже не зможе відігратися. Цього вистачить, аби вийти у півфінал Ліги Європи. Нам дуже сподобався Львів  красиве, історичне місто із неймовірною архітектурою. А ще ми знаємо, що це світова столиця мазохізму, - жартують чоловіки, - адже ж тут народився засновник мазохізму Леопольд фон Захер-Мазох, хіба ні?.
	
	На традиційну прогулянку Львовом також вийшла основна команда Браги. Українські журналісти зуміли підловити головного наставника португальців Паулу Фонсеку і навіть запропонували йому спробувати місцевого пива, яким славиться Львів. Від пива тренер відмовився, а от на компліменти місту не скупився  дуже йому місто Лева нагадало португальську Брагу.
	
	Попри те, що архієпископи вважаються відвертими аутсайдерами сьогоднішнього матчу, у розташуванні португальців зберігається оптимізм. Тренер багато жартує, футболісти сміються під час тренувань, а журналісти переживають, чи буде аншлаг на Арені Львів. Не хотілося б їм виступати при голих трибунах.
	
	А от вболівальників Браги до Львова прилетіло не так багато  менше 200 осіб. Португальські журналісти пояснюють, що до Львова мусили добиратись із кількома пересадками, тому не всі фани Браги змогли посеред тижня дозволити собі таку розкіш і прилетіти на гру.
	
	Однак Педру із дружиною Анною-Марією все таки наважились прилетіти до Львова разом із друзями. Для компанії цей візит до України став першим. І одразу додають  якби не улюблена Брага, то навряд чи прилетіли б спеціально до Львова.
	
	
	
	Нас здивував Львів своєю гостинністю та сервісом. Ми були готові, вирушаючи до Львова, що тут будуть трохи спартанські умови, а виявилось, що це добре організоване європейське місто із давньою історією та красивою архітектурою. Можливо, якось приїдемо до Львова усією сімєю, - розповідає Педру.
	
	За його словами, сьогодні Брага повинна перемогти із рахунком 2:0 і вийти у півфінал Ліги Європи. Однак, якщо архієпископи програють, то нічого страшного не станеться. Педру вболіває за Брагу з дитинства і пригадує, що в історії клубу були більш болісні поразки, аніж програш Шахтарю.
	
	З офіційною делегацією футбольного клубу Брага до Львова прилетів талісман команди  81-річна Амалія Мораїш. Жінка вважається найбільш відомою вболівальницею архієпископів і не пропускає жодного матчу улюбленої команди. Амалія свято вірить у перемогу Браги - 2:0 на користь підопічних Паулу Фонсеки, і не менше.
	
	
	
	І поки місто оговтується від весняних громів та блискавок, а фани готуються до вечірнього матчу у місцевих пабах, справжня кульмінація вечора ще попереду. Португальці очікують на видовищний матч, українські вболівальники розраховують лише на перемогу, а футболісти та тренери готують до запеклої битви. Битви за півфінал Ліги Європи.
	
	Галина ЧОП
