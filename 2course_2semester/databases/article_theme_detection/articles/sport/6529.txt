
	Олексій Касьянов став срібним призером з семиборства на чемпіонаті світу-2016 з легкої атлетики у приміщенні, а Олександр Лисенко фінішував третім на дистанції 800 метрів серед ветеранів. Змагання 17-20 березня приймає Портленд (Орегон, США).
	
	Олексій Касьянов за сумою семи видів набрав 6182 очка й очолив європейський топ-лист сезону. Переміг з найкращим результатом сезону у світі американець Ештон Ітон  6470.
	
	У другий день змагань Касьянов побив особистий рекорд зі стрибків з жердиною  4,90 м. У решті видів українець показав такі результати: 60 м  6,86 с; стрибки у довжину  7,49 м; штовхання ядра  14,53 м; стрибки у висоту  1,99 м; 60 м з барєрами  7,91 с; 1000 м  2.39,64 хв.
	
	Одне з нововведень організаторів чемпіонату світу-2016 у приміщенні  забіги на 800 метрів серед ветеранів. Саме у такому взяв участь українець Олександр Лисенко (вікова категорія 60+) і фінішував третім (2.17,38 хв). Переміг британець Девід Рой Вілкокс (2.15,90 хв).
	
	Андрій Проценко з результатом 2,29 м став сьомим зі стрибків у висоту.
	
	Перед заключним днем змагань збірна України з трьома нагородами (срібло Олексія Касьянова й Анастасії Мохнюк і бронза Аліни Фьодорової) посідає 11-те місце у медальній таблиці.
	
