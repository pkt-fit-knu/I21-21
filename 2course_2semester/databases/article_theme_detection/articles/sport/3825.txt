
	Сьогодні півзахиснику львівських Карпат Дмитру Кльоцу виповнюється 20 років. Життя професіонального футболіста є особливим, адже часто дні народження доводиться святкувати не вдома  на зборах, під час виїзних матчів чи навіть у будні дні, що завантажені щоденною рутиною. У Дмитра так і сталося  день народження припав на звичайний тренувальний день. Про те, чи святкуватиме гравець зелено-білих свій ювілей і у якому настрої львівяни підходять до західноукраїнського дербі, він розповів Інформаційному центру ФК Карпати.
	
	 Дмитре, прийми вітання з 20-річчям. Як святкуватимеш день народження?
	 Дякую, мені дуже приємно. Відзначати ювілей не буду (сміється). Гра у нас на носі, тому всі думки лише про Волинь. Лише після матчу матиму змогу трішки посвяткувати з рідними у вузькому колі. Однак це буде лише потім.
	
	 Команда привітала сьогодні?
	 Так, хлопці тепло привітали і подарували мені аплодисменти (сміється). В принципі, нічого особливого не було. Далі розпочалося тренування у звичному режимі. Обійшлися без співів Многая літа.
	
	 Для тебе день народження  особливе свято?
	 Якщо чесно, то ні. Ставлюся до нього спокійно. Приємно, коли люди памятають, але великого значення цьому не надаю.
	
	 Подарунки любиш отримувати?
	 Найголовніше  це увага. Рідні і близькі мене вже привітали. Мені і цього достатньо. Щоправда, поки в телефонному режимі. Вся сімя живе у Рівному  у Львові я сам.
	
	 Вже в неділю Карпати вирушать в Луцьк, де зіграють з Волинню. Чого чекаєш від цього протистояння?
	 Насамперед ми їдемо туди за перемогою. По-іншому не може бути. Хочемо показати хорошу гру. В суботу у нас буде теоретичне заняття перед Волинню, де ми детальніше розберемо сильні і слабкі сторони суперника. Не можна недооцінювати хрестоносців. В Луцьку завжди важко грати. Жодної слабинки собі не даємо.
	
	 Недільний матч не лише важливий з турнірної точки зору. Це західноукраїнське дербі, яке відзначається особливою атмосферою...
	 Ми це розуміємо і готуємося до важкої гри. Усвідомлюємо значення позитивного результату і для наших вболівальників, які приїдуть нас підтримати. Крім того, нам потрібні очки, враховуючи боротьбу за місце в Лізі Європи.
	
	 У звязку з цим, додаткова відповідальність не тисне на вас?
	 Ні, в жодному разі. Ми налаштовуємося на перемогу і думаємо лише про це.
	
	 Для тебе, як для уродженця Рівного недільна гра по-своєму принципова?
	 Проти луцьких команд я грав ще на дитячому рівні. Дуель Рівного і Луцька завжди характеризувалася непоступливістю і емоційністю. Впевнений, що буде цікаво.
	
	 Попереду у вас залишається ще чотири матчі. Проти кого буде найважча гра?
	 Мабуть, проти півфіналіста Ліги Європи донецького Шахтаря. І все ж варто взяти до уваги, що нам доведеться взяти участь у двох дербі, а також зїздити у Полтаву. У кожному матчі буде складно здобути очки.
	
