
	 Артеме, у вас завершився другий зимовий збір. Було щось цікаве чи все, як завше?
	 За 15 років професійної карєри, здається, нічого не змінилося. Звичайний збір: дворазові тренування, на тлі яких грали спаринги. У футболі давно не придумували чогось нового. Мабуть, і не треба.
	
	 Останнє перебування в іспанській Естепоні примітне увагою міського керівництва: одного дня відбулася зустріч наставника Маркевича з двома радниками тамтешнього мера. Вашому тренеру навіть подарували памятну дошку.
	 Чесно кажучи, я не був присутній на заході, тому мені неетично коментувати його. Чув про цю подію, але, повторюся, не став її свідком. І дошку, про яку згадуєте, не бачив.
	
	 Гаразд, перейдемо до найактуальнішого: чи можна поцікавитися, власне, командою? Маю на увазі ось що: в якому кадровому вигляді, з огляду на зимові спаринги, постане Дніпро навесні?
	 Не хотів би про це говорити. По-перше, остаточно склад награється вже на третьому зборі, а не на другому. По-друге, контрольні поєдинки для того й існують, щоб експериментувати, награвати різні звязки, проте в офіційних турнірах усе може скластись інакше.
	
	 Зрозуміло, та я, з вашого дозволу, буду наполегливий: якщо не бачите сенсу розмовляти про всі ігрові ланки, давайте про деякі. Припустімо, правий захисник. Я помітив, що Маркевич награвав аж чотирьох футболістів: вас, Адамюка, Томечака й Лучкевича. Чи не забагато маєте конкурентів?
	 Мирон Богданович обізнаний із можливостями всіх підопічних, а збори використовує як платформу для пошуків. Це нормально, так і має бути. Пробуються ті чи інші звязки, але не факт, що так буде в чемпіонаті. І я би не називав перерахованих гравців конкурентами. Ми в творчому пошуку, до березня є ще час, будуть нові експерименти. Наприклад, тепер Піко пробували на позиції лівого центрального захисника, а на третьому зборі, можливо, його награватимуть на іншій позиції.
	
	 Опорники: є Ротань, який іще не одужав; у контрольних матчах найчастіше виступали Едмар, Політило й Петров; останній дуже сподобався Маркевичу, але тренер уже повідомив, що, з огляду на різні причини, підписати його не зможуть.
	 І це складно коментувати Є обойма футболістів, на яких розраховують. Зокрема, на тих, хто травмований (той же Матеус). Під час тренувальних зборів із усією обоймою працюють, намагаючись знайти для кожного місце, де би той приніс максимальну користь. Ми ж, іще раз скажу, працюємо на тлі серйозних фізичних навантажень, хтось виходив на поле в одному матчі, хтось у другому. Пріоритету в наставника немає, особистих преференцій нікому не дає.
	
	 Іще попрошу прокоментувати амплуа під нападниками: його закривали Руїз, Безус і Назарина. Особливо цікавить останній.
	 Хороший гравець, дуже старається, схоплює на льоту, як кажуть. Загалом, непогано себе проявив. Йому ж тільки 19 років, він помиляється, й це нормально, проте похвально, що хоче прогресувати. Назіку (раніше в Дніпрі так зверталися до Назаренка  В.Б.) треба надалі працювати, а ми, його партнери, допомагатимемо.
	
	 Отож підійшли до дещо слизької частини розмови: торік говорили, що можете перейти на Захід, буцімто є інтерес англійського Вест Хема
	 Хочете кудись відправити мене?.. Маю контракт із Дніпром, який чинний до літа. Якщо виникають якісь варіанти, це нормально, життя таке. Але тепер я цілком віддаюся колективу, за який виступаю. До речі, не просто колективу  великого клубу! Міркую так: із одного боку, трансферне вікно в Європу зачинене, з другого  дніпряни нині на четвертому місці в чемпіонаті, котре нам точно не личить, отже треба виправляти становище, виконувати завдання на сезон, зокрема в розіграші Кубка, плюс виконавці з українським паспортом тримають у памяті Євро для збірних. Хоча я за півтора десятиліття у футболі дещо пережив і знаю, що будь-коли може трапитися будь-що. Маю такий досвід.
	
	 Про неприємне: як збираєтесь існувати без єврокубкової перспективи?
	 А хіба відповідне рішення УЄФА вже набрало чинності?
	
	 Нібито клуб мав час для погашення боргів до 4 лютого.
	 Я отримав іншу інформацію: нам зробили відтермінування. Узагалі це запитання більше до власника, котрий усе вирішує, а я  найманий працівник. Уважаю себе максималістом, граю в колективі, котрий не ділить турніри на важливі й не дуже, бо має завдання всюди виграти. Дніпро  гранд футболу України, й на хорошому рахунку в Європі. Вірю, що все налагодиться, хоча нічого приховувати  ситуація непроста.
	
	 За чутками  дуже непроста: деякі ЗМІ написали, що влітку клуб може припинити існування чи пройти процедуру банкрутства, відтак почати сезон у другій лізі.
	 Знову кажу: в мене інші дані. Коломойський пообіцяв, що не відмовиться від нас. Дніпропетровську потрібна футбольна команда, причому не просто команда, а гранд. Тому переконаний: Дніпро був, є, буде. А те, що пишуть, інколи нагадує провокацію
	
