
	Головний тренер Шахтаря підбив підсумки сезону і розповів про підготовку до фіналу Кубку України.
	
	 Містере, як Ви оцінюєте сезон? Чи вийшло все з того, що було заплановано?
	 Казав хлопцям: якщо переможемо у Кубку, то зможу оцінити сезон як позитивний. Більшу частину часу ми були на першому місці в чемпіонаті. І в особистих зустрічах з нашими прямими конкурентами, з київським Динамо, ми тричі впевнено обіграли їх.Шахтар вийшов у півфінал Ліги Європи, вигравши практично у всіх суперників на виїзді. Плюс у нашому складі почали виходити молоді футболісти, команда адаптувалася до гри без тих провідних виконавців, які залишили клуб. Фахівці знають, як складно перебудовувати команду  у нас це, думаю, вийшло. Тому, якщо аналізувати в цілому, можна сказати, що сезон був позитивним.
	
	Але у мене досі залишився неприємний осад від матчів з Реалом у Мадриді, з ПСЖ вдома у Львові і навіть з Мальме на виїзді. Ми програли не в якихось футбольних компонентах, а через наші неймовірні помилки, які, на жаль, перенеслися й на чемпіонат, де ми втратили очки зовсім не по справі. Я маю на увазі відсутність концентрації. У звязку з цим ми втрачали очки з командами, з якими не повинні були припускатися подібного. Причому помилки допускали ті футболісти, від яких я такого не очікував. Якщо ж говорити в цілому, то вважаю, що наша гра скрізь була оцінена гідно. Вважаю, що в цьому році ми додали вболівальників Шахтарю.
	
	 Чи розраховували Ви на початку турніру дійти до фіналу Кубку?
	 Звісно, був упевнений в цьому, жодних сумнів не було. Не думаю, що на нашому шляху були суперники, які могли нас зупинити, завадити дійти до фіналу.
	
	 Що для Вас означає вихід у фінал? Наскільки приємно закінчувати сезон матчем у фіналі Кубку країни?
	 Усі сезони закінчуються кубковими фіналами. А що стосується потрапляння до фіналу, то це наш обовязок. Кожного року однією з наших цілей є перемога в Кубку України. 
	
	 Чи важко мотивувати команду на заключний матч сезону?
	 Не думаю, що потрібно якось особливо мотивувати футболістів на такий матч  все ж таки це фінал Кубку! Всі гравці без виключення хочуть перемогти і завоювати трофей. Будемо сподіватися, що до матчу буде великий інтерес і що стадіон буде повним. Можливо, в цьому матчі мотивація футболістів залежить не стільки від мене, скільки від уболівальників, котрі повинні стимулювати їх своєю підтримкою. Звісно, вболівальники Шахтаря хочуть завоювати титул. Це остання гра сезону і вона залишиться в їх памяті, якщо дасть Бог, буде перемога.Тому що до початку наступного чемпіонату буде велика перерва, тож до того часу вони будуть знаходитися під враженням від поєдинку. І, як то кажуть, в житті останнє враження залишається найважливішим.
	
	 Команда в оптимальному складі зіграє у фіналі?
	 Є певні проблеми, все-таки завершення сезону. Звісно я б хотів, щоб всі були здоровими і готувалися до матчу. Побачимо, як вийде.
	
	 Чим Вам запамятався цей розіграш Кубка? У ньому було багато неочікуваних результатів 
	 Специфіка Кубку передбачає сюрпризи. В чемпіонаті менше несподіванок, бо він довгий: можна перемогти або поступитися. У Кубку все швидко! Тут команда з другої ліги може виграти у клубу з вищого дивізіону. 
	
	 Що Ви можете сказати про Зорю?
	 У Зорі був дуже хороший минулий сезон, і цього року вони підтвердили, що це не випадково. У них молода і перспективна команда. У складі Зорі грають девять вихованців Шахтаря, які пройшли не лише через Академію гірників, але й були з нашою першою командою на зборах. Майже всі! І взимку, і влітку ми проводили багато міжнародних матчів  в основному тоді, коли чемпіонат переривався для матчів національних збірних. Це дуже талановиті футболісти, але вони були молодими і, природньо, щоб мати гральну практику, пішли в оренду. 
	
	Заслуговує на похвалу Юрій Вернидуб, який довірив нашим молодим футболістам місце у складі його команди. Кожного року ці гравці були кращими у своїй віковій категорії. Тому недарма вони постійно їздили на збори з першою командою Шахтаря. Для мене не сюрприз, що вони всі виросли як футболісти, піднялися на хороший рівень для чемпіонату України. Я постійно і дуже уважно слідкував за ними. І тепер задоволений їх ростом.
	
	Ще раз вітаю Зорю з тим, що свого часу вони зробили правильний вибір, взявши в оренду цих футболістів і довіривши їм постійне місце в основі.А Зоря заслужила виступати у фіналі Кубку не лише результатом, але і якістю гри, яку вони демонструють.
	
	 У Вашій команді задіяно багато молодих українських футболістів. Наскільки Ви задоволені ними?
	 Задоволений. В іншому випадку вони б не грали.
	
	 Що Ви можете побажати збірній України на Євро?
	 Сьогодні в України хороша команда. Сподіваюсь, що вона як мінімум вийде з групи.
	
