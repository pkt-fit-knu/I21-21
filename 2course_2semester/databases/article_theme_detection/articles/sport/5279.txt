
	Андрій Павелко відвідав Полтаву, де разом з керівництвом області та міста проінспектував місце будівництва нового стадіону, привітав представниць ПЗМС, які представляють регіон у жіночій футзальній вищій лізі України, та передав обласній федерації оргтехніку.
	
	Перший штучний стадіон для міста
	
	Попри широку залученість дітей та юнацтва до занять футболом, у Полтаві, на відміну від кількох інших міст області, досі немає стадіону зі штучним покриттям стандартного розміру. Перший має зявитися до Дня незалежності України на території колишнього Динамо, який давно перестав відповідати сучасним вимогам. Більшу частину витрат візьме на себе Федерація футболу України  безпосередньо штучне покриття останнього покоління, освітлення, ворота і табло. Андрій Павелко запропонував голові Полтавської ОДА Валерію Головку та іншим представникам влади разом долучитися до реалізації проекту і отримав на це схвальну відповідь.
	
	Існує позитивна практика, коли стадіони будуються всім світом. Наприклад, ще у далеких сімдесятих роках так зводили Юність у Чернігові. Частина коштів виділяється з обласного бюджету, частина  з міського та з інших джерел. Адже цим стадіоном у майбутньому користуватимуться всі діти Полтавщини. Загалом же Стратегія розвитку ФФУ передбачає будівництво по всій Україні 50 стадіонів та 2500 футбольних майданчиків до 2020 року включно,  зазначив президент ФФУ Андрій Павелко.
	
	Жіночий футбол  у пріоритеті
	
	Потім керівник ФФУ разом з представниками місцевої влади відвідав тренування жіночої футзальної команди ПЗМС, яка презентує Полтавщину у вищій лізі чемпіонату України і у національній збірній. Делегація прибула не з порожніми руками. Тренерський склад та гравчині були нагороджені почесними грамотами, отримали від Андрія Павелка сувеніри та ігрові мячі, які мають допомогти подальшому професіональному вдосконаленню команди.
	
	Жіночий футбол відноситься до пріоритетних напрямків у діяльності ФФУ. Наша асоціація однією з перших визнала важливість участі жінок в органах управління футболом і включила до складу виконавчого комітету найкращого арбітра світу 2015 року Катерину Монзуль. Так само ми розраховуємо і на ваші здібності,  звернувся до команди керманич футбольної федерації України.
	
	Допомога регіональній федерації
	
	На останок Андрій Павелко оглянув відремонтований спортивний комплекс Полтавського заводу медичного скла, у якому розміщується зокрема Федерація футболу Полтавської області. Внаслідок негоди у січні цього року дах зали обвалився. На щастя тоді ніхто не постраждав, втім приміщення стало непридатним для експлуатації. Завдяки голові ФФПО Олександрові Кудацькому у короткі терміни вдалося відновити залу, у якій проводяться змагання не лише з футзалу, а й з волейболу, гандболу та баскетболу. Для того, щоб якнайшвидше налагодилася і робота обласної федерації, президент ФФУ передав для потреб колег компютери та оргтехніку.
	
