
	Спеціаліст видання Liverpool Echo Філ Кіркбрайд наживо переглядав матч Манчестер Сіті  Динамо з метою оцінки Андрія Ярмоленка, в трансфері якого все ще зацікавлений ліверпульський Евертон. Експерт виніс свій вердикт
	
	Динамо прибуло до Манчестера з відставанням в два мячі, а також зі статистикою, у відповідності до якої кияни ніколи не перемагали на англійській землі. Але у Динамо була надія Надія, повязана з іменем Андрія Ярмоленка. Він  найбільша, найяскравіша зірка українського футболу; капітан збірної і символ клубу Динамо, а тепер ще й бажана ціль європейських клубів.
	
	В списку команд, які бажають бачити у своєму складі Ярмоленка, числиться й Евертон. Очікується, що мільйони Фархада Мошірі допоможуть ірискам стати переможцями літньої боротьби за 26-річного українця. Цього вечора на Етіхаді був й Роберто Мартінес, який бажав наживо подивитися на людину, котра, на його думку, може допомогти Евертону піднятися до четвірки найсильніших команд Англії.
	
	Позиція Ярмоленка
	
	26-річний вінгер розпочав матч на правому фланзі  в складі атакувального тріо киян. Звісно ж, Ярмоленко у властивій для себе манері зміщувався до центру. Саме так, нагадаємо, Андрій забив свій шикарний гол у ворота Евертона в тому злощасному для ірисок поєдинку Ліги Європи сезону 2014/15.
	
	Роберто Мартінесу імпонує потяг вінгера до зміщення до центру, адже тоді у захисників Евертона, які є одними з найкращих в чемпіонаті за підключеннями до атак, зявлятиметься простір. Шеймус Коулман зможе вискакувати з-за спини Ярмоленка, а на протилежному фланзі, за задумом Мартінеса, повинен буде діяти швейцарський вундеркінд Шані Тарашай. Хоча, можливо, менеджер Евертона вбачає в Ярмоленкові один з варіантів комплектації й лівого флангу, на якому в ірисок є проблеми.
	
	Ярмоленко, який за своєю суттю є півзахисником, в другому таймі вчорашнього матчу виступив в ролі центрального нападника, замінивши Лукаша Теодорчика. Після таких змін Динамо стало діяти краще, що яскраво характеризує те, який вплив на гру киян має Андрій Ярмоленко.
	
	Фізичний стан
	
	Евертон завдяки мільйонам Фархада Мошірі обріс фінансовими мускулами. Але чи вистачить мязів для гри в АПЛ Ярмоленку? У Андрія статура тіла нагадує статуру боксера-середньоваговика, тому проблем у жорсткому англійському футболі в нього бути не повинно.
	
	Спочатку Ярмоленко протистояв Гаелю Кліші, якому активно допомагав Фернандіньо. Потім опонентом українця став Ельякім Мангала. Всі вони були змушені зміщуватися за Ярмоленком аж до центрального кола, що потребувало чималих фізичних зусиль.
	
	Андрій продемонстрував, що в нього є потужний двигун, рваний темп, а також бажання опускатися в глибину поля та відпрацьовувати на захист, хоча інтенсивність Андрія не настільки шалена як, до прикладу, інтенсивність Аарона Леннона.
	
	Вміння вирішувати проблеми
	
	На Гудісон Парку бувають матчі проти команд, які, залишивши всі свої амбіції вдома, лише захищаються. Тоді Евертон потребує творчої іскорки, натхненної гри генія, того, хто зуміє пробити насичену оборону. Роберто Мартінес, як здається, саме в Ярмоленкові вбачає того, хто здатен допомогти ірискам.
	
	В Лізі чемпіонів лідер київського Динамо зі всіх сил намагався продемонструвати свої найкращі якості. В першому таймі в нього не було багато шансів. Ярмоленку часто доводилося в пошуку мяча опускатися в глибину поля і одну золоту нагоду відкрити рахунок кияни завдяки старанням Ярмоленка все ж отримали. Киянами був перехоплений вкрай невдалий пас Демікеліса, мяча доставили до Ярмоленка, який розрізною передачею виводив один на один з Хартом Дениса Гармаша. Але передачі Ярмоленка забракло потужності, тому захисники Сіті зуміли перехопити мяча.
	
	Ярмоленко був злий на себе.
	
	В подальшому мали місце епізоди, коли Андрій надскладні завдання намагався вирішити самотужки. Хоча передача на партнера значно полегшувала б життя.
	
	Він розбалуваний талантом. Але прогрес Деулофеу та Лукаку під керівництвом Роберто Мартінеса вселяє впевненість, що під наглядом менеджера Евертона Андрій Ярмоленко вдосконалить свою гру.
	
	Менталітет
	
	Ярмоленко вперше зіграв у Лізі чемпіонів у 19 років. Настільки великий досвід українця розвіює сумніви менеджерів Евертона щодо доцільності цього трансферу.
	
	За півтори години до початку матчу зірка київського Динамо зявилась перед публікою в розкутому стані; він ловив погляди з трибун Етіхада, жартував з партнерами по команді і заглядав в телефон.
	
	Втім, критики Андрія Ярмоленка твердять про те, що він не здатен вирішувати завдання в дійсно великих матчах. Більшість ігрових хвилин на голодному пайку перебував він і вчора, та два шанси у нього все ж були. Спочатку був удар головою після флангової передачі Антунеша. Мяч пролетів повз стійку, до того ж арбітри зафіксували в тому моменті офсайд. А потім в штрафному майданчику Манчестер Сіті Андрій обіграв Кліші, змістився до центру оборони МС, уникнув опіки Мангала, підлаштував мяч під ліву, але пробив точнісінько в голкіпера.
	
	Знову ж таки, він був дуже незадоволений собою.
	
	Трансферна вартість
	
	Президент Динамо в питанні трансферу Ярмоленка вперто стоїть на своєму, вимагаючи від потенційних покупців значиму суму відступних. Але тепер з мільйонами Мошірі Евертону, ймовірно, буде легше вести перемовний процес.
	
	Втім, іриски повинні бути впевнені в тому, що, приймаючи вимоги киян щодо 21 мільйона фунтів стерлінгів, виграють у співвідношенні ціна-якість. Роберто Мартінес побачив гру Андрія і тепер йому вирішувати, гідний Ярмоленко пропозиції чи ні.
	
