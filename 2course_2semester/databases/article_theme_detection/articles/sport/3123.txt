
	У Македонії проходить турнір розвитку УЄФА, у якому бере участь команда юнаків з України. Їм вдалося здобути вже третю перемогу на цих змаганнях - цього разу над господарями поля.
	
	Матч проти юнаків з Македонії проходив у Скопє 21 квітня. У цій зустрічі підопічні Сергія Попова забили гол вже на 11-й хвилині - відзначився Петро Харжевський. Його мяч виявився єдиним у матчі.
	
	Наприкінці зустрічі арбітр вилучив Дмитра Рожка, який отримав на 80-й хвилині другу жовту картку.
	
	У попередніх матчах українці перемагали Люксембург з рахунком 2:1 та здолали Казахстан - 1:0.
	
	Турнір розвитку УЄФА
	
	Македонія U-16 - Україна U-16 - 0:1
	Україна: Бабічин  Слива (Білошевський, 53), Снуріцин, Рожко, Мельник, Харжевський, Титаєвський (Волошин, 57), Ващишин, Пенчук (Дмитренко, 41; Куценко, 81), Цитаїшвілі, Ступник (Дудинський, 41).
	Гол: Харжевський (11).
	Попередження: Ващищин, Харжевський, Рожко.
	Вилучення: Рожко (друга жовта).
	
