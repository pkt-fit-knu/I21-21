
	У звязку з підвищеним інтересом засобів масової інформації до запрошення чи не запрошення кандидатів збірною України з кола гравців, котрі виступають у чемпіонаті Росії, хочемо заявити наступне:
	
	Гравцям Євгену Селезньову, Андрію Пилявському, Богдану Бутку та Олександру Зінченку, як і всім іншим кандидатам до національної команди, що виступають в іноземних чемпіонатах виклики були відправлені 10 березня (згідно з регламентом ФІФА зі статусу і трансферів гравців це необхідно робити за 15 днів до початку міжнародного вікна). Ці запрошення носили попередній характер, оскільки на той час тренерський штаб збірної України ще не визначився зі складом команди на цей збір.
	
	Остаточна заявка була сформована 17 березня. Того ж дня цей склад був оприлюднений на офіційному сайті Федерації футболу України. Склад, сформований тренерським штабом на основі ігрових характеристик та стратегічного бачення тренерського штабу. Жодних інших причин відсутності гравців на зборі, в тому числі політичних, про що неодноразово згадувалося у ЗМІ, немає. Згадані кандидати і надалі залишаються в полі зору тренерського штабу. Цією заявою ми хочемо повністю вичерпати розкручену мас-медіа тему і продовжити спілкування на тему підготовки збірної до чемпіонату Європи через найближчі контрольні ігри проти Кіпру та Уельсу.
