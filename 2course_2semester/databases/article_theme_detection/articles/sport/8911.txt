
	Ще одним новачком ФК Олександрія став Денис Дедечко. Відразу після підписання контракту, гравець дав інтервю клубній прес-службі.
	
	- Контракт підписав до кінця чемпіонату України з футболу сезону 2015/2016р.р. Буду всіляко намагатися допомогти команді і виконати поставлене перед нею завдання. У мене не було команди, сидів вдома, самостійно підтримував форму. Мені зателефонували друзі і сказали, що є пропозиція від Олександрії. Я довго не роздумував, відразу погодився. Дуже приємно, що я комусь ще потрібен. Для досягнення оптимальної форми потрібно попрацювати, адже не пройшов з командою повноцінних зборів. Є трішки часу на підготовку до чемпіонату. Буду викладатися повністю, аби швидше набрати оптимальні кондиції
	
	- Які перші враження від Олександрії?
	- По приїзду в Олександрію в очі відразу кинулося наявність достатньої кількості футбольної інфраструктури: поля для тренувань, база. Є де працювати, є де підвищувати свою майстерність. Раз зараз команда, по результатам першого кола, перебуває на 6-му місці турнірної таблиці, а тим паче як дебютант, то в колективу великі перспективи. Чому б і не спробувати свої сили на вищому рівні. Все в наших ногах і головах. Потрібно грати, працювати і досягати позитивного результату.
	
