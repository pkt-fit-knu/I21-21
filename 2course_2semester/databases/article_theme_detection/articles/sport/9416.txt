
	Президент Національного олімпійського комітету, Олімпійський чемпіон Сергій Бубка прокоментував підсумки виступу української збірної на ІІ зимових Юнацьких Олімпійських іграх, що вчора завершилися в Ліллехаммері.
	
	Ліллехаммер  це символічне місто для України. Саме там 22 роки тому почалась олімпійська історія Незалежної України і було здобуто золото фігуристки Оксани Баюл і бронза біатлоністки Валентини Цербе. Приємно, що ці славні традиції продовжені і написана нова яскрава сторінка українського спорту, - зазначив головний олімпієць країни.
	
	Три нагороди  чудовий результат! Усі медалі стали історичними для України. Золото біатлоністки Христини Дмитренко стало першою нагородою найвищого ґатунку для України на зимових Юнацьких Олімпійських іграх. Срібну медаль виборов наймолодший учасник збірної  14-річний фігурист Іван Шмуратко. Бронзова медаль сноубордистки Дарини Кириченко є першою для нашої країни в цьому виді спорту на змаганнях такого рівня, - відзначив Сергій Бубка.
	
	Президент НОК також підкреслив, що цілий ряд наших юних олімпійців у величезній конкуренції з найкращими атлетами світу зуміли потрапити до топ-10 у біатлоні, сноубордингу, фігурному катанні, лижному двоборстві, санному спорті, лижних гонках, скелетоні.
	
	Для цих юних хлопців та дівчат змагання в Ліллехаммері стали на цей момент найголовнішим спортивним стартом у карєрі, дуже важливим випробуванням. Головний їх здобуток  безцінний досвід змагань такого рівня. Сподіваюсь, що в рамках культурно-освітньої програми вони здобули також нові знання, навички, знайшли собі нових друзів, - зауважив Сергій Бубка.
	
	У нас зростає гідна зміна, перспективний спортивний резерв. Хочеться вірити, що ці Юнацькі Олімпійські ігри стануть фундаментом для розвитку їх спортивної карєри та трампліном для нових здобутків і досягнень, - наголосив президент НОК.
	
