
	На засіданні ПФЛ стало відомо про те, що Апеляційний комітет ФФУ не задовольнив клопотання трьох клубів першої ліги щодо скасування рішення КДК ФФУ по матчах з фіксованими результатами. Підтверджено зняття очок і штрафи таким клубам, як МФК Миколаїв, Нива та ФК Тернопіль.
	
	Сьогодні ми отримали від органів здійснення футбольного правосуддя лист про те, що відповідні рішення КДК вступили в свою законну силу. Йдеться про давні історії, ще попередніх сезонів. У окремих випадках у клубах змінилися навіть тренерські штаби й керівництво, але правосуддя, хоч і, можливо, з деякою затримкою, але прийняло це вольове рішення. Зняття очок найближчим часом ми зафіксуємо в офіційній турнірній таблиці,  пояснив Сергій Макаров.  Сподіваємося, що це послужить уроком для інших! Також слід враховувати прийняття відповідного Закону України, що дало правоохоронним органам важелі впливу в боротьбі з цим злом.
	
	Децентралізація  двигун футболу?
	
	У 90-х вітчизняні клуби заробляли на всьому, на чому могли  продаж спирту й пива, організація ринків на стадіонах, навіть пальне й турпоїздки. А як вони виживають нині? Краще, звичайно, щоб потреби у таких заробітках не було,  вважає Сергій Макаров.  Наші клуби міцно тримаються на ногах, знаходять можливість виживати й розвиватися. А ми, у свою чергу, шукаємо шляхи розвитку. Нам набридло ходити замкнутим колом: щоб прийшов спонсор, потрібен продукт, а щоб був продукт  потрібен спонсор. Зараз ми прийшли до висновку, що продукт  це перше, що має бути. Спонсор купує лише готову цукерочку  презентація про її виготовлення і сам процес його не цікавлять. Тож тепер ми постараємося обєднатися у єдиний пул, щоб використати усі клубні можливості, й створити свій якісний продукт  у тому числі, й гідні телетрансляції. Сьогодні прозвучала така думка: жоден наш клуб (за виключенням Динамо Київ) не може самотужки бути цікавим на міжнародному чи бодай всеукраїнському рівні, хіба що на своєму регіональному. Ми цікаві лише разом  обєднавшись. Це і називається централізований маркетинг.
	
	Важливим кроком у напрямку розвитку змагань ПФЛ є ухвалена на Раді Ліг остаточна редакція стратегії розвитку Ліги до 2020 року. Вона передбачає розвиток низки напрямків ПФЛ, в тому числі і створення відповідних умов для пошуку потенційних спонсорів. Ми знаємо як живуть клуби нині, - зазначив на брифінгу президент ПФЛ. - Шукають різні варіанти, залучають спонсорів. Трішки допомагає й бюджетна децентралізація  котра перенаправляє деякі податки, які раніше йшли в центр, у самі регіони.
	
	Прозвучали й цифри щодо проведення телетрансляцій  від 35 тисяч гривень за матч по мінімуму до 10 тисяч доларів по максимуму. Проте, як зауважив президент ПФЛ, нині для клубів головне  по-перше, донести свої матчі до максимально великого кола вболівальників, по-друге, не опустити стандарти трансляцій, по-третє, зробити так, щоб клуби не витрачалися на ці питання, а мали якусь компенсацію за передачу своїх маркетингових прав.
	
