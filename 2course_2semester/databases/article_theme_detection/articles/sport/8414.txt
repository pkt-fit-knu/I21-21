
	Головний тренер Олександрії відповів на запитання журналістів після першого поєдинку з київським Динамо у чвертьфіналі Кубку України (1:1).
	
	- Ми дуже ретельно готувалися до цього поєдинку, тому що знали, з якою командою починаємо весняну частину. Вважаю, що ми добре підготувалися, щодо організації гри в оборони питань до хлопців у мене немає. В атаці, звичайно, хотілося б більшого. Проте ми прекрасно розуміємо, проти кого грали, та задоволені цим історичним для нашої команди результатом  це перша нічийна гра проти Динамо. Хотілося б подякувати хлопцям за самовідданість та бажання не поступатися більш майстерному супернику. Також хотілося б побажати команді якомога швидше забути про цю гру та переключитися на чемпіонат України, де до нас будуть ставитися зовсім інакше.
	
	- Чи є вже інформація, коли пройде матч-відповідь?
	- На жаль, ми лише приблизно знаємо, що ця гра планується у 20-х числах. Але матч повинен відбутися в Олександрії, а не в Києві. Це була домовленість із динамівцями, тому що перед другим збором у Туреччині ми побачили, що наші футбольні поля були у тяжкому стані. Динамо погодилося провести перший матч у Києві, де ми були господарями. Матч-відповідь відбудеться в Олександрії.
	
