
	Володимир БЕЗУБЯК, старший тренер ФК Карпати:
	
	 Насамперед, всіх вітаю зі святами. Щодо гри, то у нас стояла задача лише одна  привезти перемогу. У нас залишалися теоретичні шанси поборотися за Лігу Європи. Першим таймом я задоволений. У захисті зіграли надійно, всі гравці виконали установку. У перерві я мабуть помилився, коли похвалив команду за хорошу гру. Так, ми пропустили гол, але то не вина команди  не встигли перебудуватися після ушкодження Кадимяна. Тому особливих зауважень не було. Я просив усіх  почніть з організаційних дій в обороні. А з цього якраз почалися проблеми у нас. Порушення дисципліни були більш ніж очевидні, почали в квадрати грати. Не виконували те, що треба в обороні. А в атаці Бланко не закривав свою зону після прострілів. Другий тайм перевернув усе з ніг на голову. Дивно мені, не знаю як це пояснити.
	
	 І все ж на початку другого тайму Карпати живіше виглядали...
	 Вони дуже емоційно вийшли на поле. Але потім... Не чекав я, що так станеться. Треба весь час боротися! Я побачив позиційні помилки в обороні. А коли є проблеми, то вони позитивно впливають на суперника, а у нас  нерви. Спершу треба порядок в своїй хаті навести, потім в чужу дивитися.
	
	 Яка майбутня перспектива Карпат?
	 Завдання Ліги Європи буде стояти. А зараз нам одна гра залишилася, в якій треба гідно виступити.
