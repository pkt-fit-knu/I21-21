
	Повторний поєдинок фінальної серії у Дружківці став не менш захоплюючим, ніж учорашнє протистояння Донбасу та Дженералз.
	
	На початку зустрічі у вболівальників сталося певне дежавю: ланка Ігоря Шаманського, як і у вчорашній зустрічі, відкрила рахунок. Це Олександр Побєдоносцев потужно вистрілив від синьої лінії, заставши зненацька Євгена Царегородцева. Втім цього разу на перерву киянам у статусі лідера піти не вдалося. Сергій Бабинець був зупинений недозволеним прийомом, через що арбітри призначили штрафний кидок. 15-й номер донеччан Едуарда Захарченка в цій ситуації переграв.
	
	Наприкінці другої 20-хвилинки гості знову вийшли вперед. Це Микола Коляда вдало кинув з-під захисника. Але все той же Бабинець зіпсував настрій київській команді, скориставшись позиційною помилкою захисників генералів.
	
	Вперше в історії фінальних серій чемпіонату України команди вдруге змушені були зясовувати сильнішого у додатковій 5-хвилинці. Цього разу голкіпери помилок не припускалися й справа дійшла до хокейної лотереї. Тривалий час польовим гравцям не вдавалося переграти воротарів. Лише девятий кидок (у виконанні Віктора Шахворостова) став результативним. Відразу ж інтригу в протистояння повернув Микола Коляда. Тут же Євген Нікіфоров знову виводить Донбас вперед. Рятувати ситуацію знову пішов Коляда, проте вдруге переграти Царегородцева молодому нападаючому не вдалося.
	
	У підсумку Донбас завершив домашню частину фінальної серії двома нехай і важкими, але перемогами. Дженералз спробує розмочити рахунок у серії вже у середу, коли команди зустрінуться на льоду київського Палацу спорту.
	
	Донбас  Дженералз  3:2 Б (1:1; 0:1; 1:0; 0:0; 1:0)
	
	27 березня 2016 року, 16:00. Арена Альтаїр
	
	Судді: М. Урда, О. Глуховський, А. Бакуменко, В. Качан
	
	Донбас: Царегородцев. Толстушко  Таран, Карп  Горбань, Петрухно  Вол. Алексюк, Катрич  Григорєв. Нікіфоров  Буценко  Бабинець, Журун  Докшин  Кочетков, Чердак  Варламов  Захаров, Куцевич  Кузьмік  Шахворостов.
	
	Дженералз: Е. Захарченко. Афанасьєв  Толкунов, Шпак  Побєдоносцев, Боєвих  Скрипець, Татаренко  Д. Хонін. Кіча  Гніденко  Караульщук, І. Савченко  Шаманський  Слюсар, Безуглий  Вал. Алексюк  Тимченко, Секірко  Мельников  Коляда.
	
	Голи: 0:1. Побєдоносцев (Шаманський, І. Савченко, 3:24), 1:1. Бабинець (16:14  штрафний кидок), 1:2. Коляда (Побєдоносцев, Д. Хонін, 34:32), 2:2. Бабинець (Толстушко, Вол. Алексюк, 49:37), 3:2. Нікіфоров (вирішальний кидок)
	
	Серія кидків для визначення переможця гри: 0:0. Шаманський (воротар), 0:0. Буценко (втрата шайби), 0:0. Караульщук (воротар), 0:0. Докшин (воротар), 0:0. Секірко (повз ворота), 0:0. Кочетков (воротар)  зміна черги  0:0. Бабинець (повз ворота), 0:0. Тимченко (воротар), 1:0. Шахворостов, 1:1. Коляда, 2:1. Нікіфоров, 2:1. Коляда (воротар)
	
	Рахунок серії: 2:0
