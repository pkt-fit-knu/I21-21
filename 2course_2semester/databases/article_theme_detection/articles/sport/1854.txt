
	Екс-гравець Динамо, Дніпра та інших команд вважає, що Михайлові Фоменку варто запросити Владлена Юрченка на Євро-2016.
	
	- Наша збірна нині відчуває кадровий дефіцит, - говорить Роман Максимюк. - Такий гравець як Юрченко знадобиться Михайлові Фоменку на Євро-2016. Оцінімо те, як футболіст вдало виходить на заміну. Він виходить не просто відбувати номер, а підсилює гру. Це вагомий його козир. Юрченко розуміє, що у Німеччині на 90-й хвилині футбол лише починається, тому бється до останньої секунди. Думаю, він поїде у збірну не просто як турист, а виходитиме на заміну у ключових поєдинках.
	
	Нагадаємо, що Владлен Юрченко продовжив контракт з леверкузенським Баєром ще на два роки.
	
