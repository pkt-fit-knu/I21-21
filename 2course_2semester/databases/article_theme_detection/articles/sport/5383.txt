
	Після вкрай цікавого й неоднозначного старту чемпіонату в Австралії Формула 1 приїжджає до Бахрейну на перший в сезоні уїк-енд з нічною гонкою, під час якого варто очікувати на не менш захопливі події.
	
	
	
	Траса, зведена 12 років тому посеред пісків Бахрейну викликає часто протилежні враження, адже з одного боку тут немає якихось надзвичайно складних віражів або інших складних задач, що постають перед пілотами, з іншого  абразивний асфальт, пісок та пориви вітру змушують гонщиків постійно зважати на ці фактори, крім того тут є достатньо місць для обгонів. Найкращим з яких, звісно, є перший поворот перед яким пілоти мають уповільнити машину з 330 км/год до 90 км/год, і далеко не всі можуть безпомилково повторити цю процедуру на кожному з 57 кіл гонки.
	
	Друга практика стане ключовою у підготовці команд як до кваліфікації, так звісно ж і до гонки, адже вона єдина з трьох сесій відбуватиметься після заходу сонця, в той час як перша та третя  ще вдень, коли асфальт буде гарячішим, а системи охолодження працюватимуть у більш напруженому режимі. Якщо коротко описувати найголовніші особливості бахрейнської траси, то варто назвати постійне покращення зчеплення шин з асфальтом (у пятницю на трасі багато піску, але під час практик і кваліфікації гонщики її вичищають), охолодження траси впродовж гонки, спекотний клімат через який машинам потрібна більш ефективне охолодження і звісно ж наявність досить потужної силової установки без якої на прямих Сахіра навіть не варто розраховувати на успіх (а отже не варто буде дивуватися, якщо Торо Россо опиниться попереду Ред Булл).
	
	
	
	Не можна сказати, що гонки в Бахрейні запамятовувалися інтригою та боротьбою до помаху картатим прапором, радше навпаки. Проте ситуація радикально змінилася після переходу Гран Прі на нічний режим  обидві гонки, що відбулися за штучного освітлення однозначно запамяталися боротьбою на чолі пелотону, та й взагалі були багатими на події, тож і тепер, коли ми втретє побачимо вечірню гонку маємо цілком обґрунтовані сподівання, що традиція попередніх двох років збережеться й переможець стане зрозумілим лише на останньому колі.
	
	
	
	Новий формат кваліфікації, що дебютував у Мельбурні й викликав шквал критики з боку керівників команд, представників ЗМІ та багатьох уболівальників, мав усі шанси залишитися у спогадах про австралійський етап, адже ще перед стартом гонки в Альберт-парку керівники команд на нараді з директором гонки від FIA Чарлі Уайтінгом домовилися про повернення до попередньої версії кваліфікації. Проте, не так сталося, як гадалося  коли за три дні після гонки справа дійшла до голосування за зміну формату в рамках Комісії Формули 1 виявилося, що FIA категорично проти повернення старого формату, а на голосування поставили два варіанти: або все залишити як є, або по-старому проводити виключно третю кваліфікацію, а перші дві частини по-новому. В підсумку таке нехтування Федерацією думки команд і гонщиків (профспілка яких навіть оприлюднила відкритого листа, в якому наполягали на необхідності враховувати думку пілотів під час внесення змін до регламенту) призвело до того, що Ред Булл, Торо Россо, Макларен і Вільямс заблокували будь-яке рішення  а під час сезону зміни можна прийняти тільки якщо всі команди проголосують за.
	
	Представники цих чотирьох команд, обурені небажанням FIA визнавати власні помилки вирішили, що на ті самі граблі варто наступити ще раз  можливо, після кваліфікації у Бахрейні щось і зміниться: або сесії будуть цікавішими а інтрига триватиме до останньої хвилини не тільки першої, а й другої та третьої частини кваліфікації (у що по-справжньому практично ніхто не вірить), або з другої спроби Федерація таки змінить думку й дозволить принаймні обговорити повернення до старого формату (проти якого може виступити кілька команд-середняків, які виступають за проміжне рішення з реставрацією старого зразка лише у фінальній частині). Тож у Сахірі ми отримаємо ще одну нагоду краще розібратися з правилами і, можливо, переглянути своє ставлення до змін.
	
	
	
	Як і два тижні тому в Австралії Піреллі привезла комплекти шин Medium, Soft і SuperSoft  перші два італійцями визначені як обовязкові для гонки (тобто якийсь один в неділю використати доведеться). У стані шинників очікують Гран Прі з великою зацікавленістю, адже тактичний фактор став більш різноманітним: Ефект від змін в регламенті щодо гуми цього року виявився позитивним, а команди отримали багато варіантів стратегії та тем для розмов по завершенню Гран Прі Австралії. В Бахрейні ж на нас чекає зовсім інша траса, де на роботу гуми впливатиме зниження температури під час кваліфікації та гонки  це тільки збільшує кількість параметрів, що необхідно враховувати. Нам цікаво буде спостерігати за тим, яка з команд зможе найбільш ефективно використати інформацію, зібрану в Мельбурні, аби отримати перевагу за нових правил. Обираючи кількість комплектів гуми на уїк-енд команди вже використали різні підходи, що може мати вирішальний вплив на результати гонки. Вибір шин пілотами має такий вигляд:
	
	
		
			
				
					
						Пілот
				
				
					
						Команда
				
				
					
						Medium
				
				
					
						Soft
				
				
					
						SuperSoft
				
			
			
				
					
						44
				
				
					
						Л. Хемілтон
				
				
					
						Мерседес
				
				
					
						1
				
				
					
						6
				
				
					
						6
				
			
			
				
					
						6
				
				
					
						Н. Росберг
				
				
					
						Мерседес
				
				
					
						1
				
				
					
						6
				
				
					
						6
				
			
			
				
					
						5
				
				
					
						С. Феттель
				
				
					
						Феррарі
				
				
					
						3
				
				
					
						4
				
				
					
						6
				
			
			
				
					
						7
				
				
					
						К. Ряйкконен
				
				
					
						Феррарі
				
				
					
						3
				
				
					
						4
				
				
					
						6
				
			
			
				
					
						77
				
				
					
						В. Боттас
				
				
					
						Вільямс
				
				
					
						3
				
				
					
						3
				
				
					
						7
				
			
			
				
					
						19
				
				
					
						Ф. Масса
				
				
					
						Вільямс
				
				
					
						3
				
				
					
						3
				
				
					
						7
				
			
			
				
					
						3
				
				
					
						Д. Ріккардо
				
				
					
						Ред Булл
				
				
					
						2
				
				
					
						5
				
				
					
						6
				
			
			
				
					
						26
				
				
					
						Д. Квят
				
				
					
						Ред Булл
				
				
					
						2
				
				
					
						5
				
				
					
						6
				
			
			
				
					
						20
				
				
					
						К. Магнуссен
				
				
					
						Рено
				
				
					
						1
				
				
					
						5
				
				
					
						7
				
			
			
				
					
						30
				
				
					
						Д. Палмер
				
				
					
						Рено
				
				
					
						1
				
				
					
						5
				
				
					
						7
				
			
			
				
					
						27
				
				
					
						Н. Хюлькенберг
				
				
					
						Форс Індія
				
				
					
						2
				
				
					
						5
				
				
					
						6
				
			
			
				
					
						11
				
				
					
						С. Перес
				
				
					
						Форс Індія
				
				
					
						2
				
				
					
						5
				
				
					
						6
				
			
			
				
					
						33
				
				
					
						М. Ферстаппен
				
				
					
						Торо Россо
				
				
					
						1
				
				
					
						7
				
				
					
						5
				
			
			
				
					
						55
				
				
					
						К. Сайнс
				
				
					
						Торо Россо
				
				
					
						2
				
				
					
						6
				
				
					
						5
				
			
			
				
					
						47
				
				
					
						C. Вандорн
				
				
					
						Макларен
				
				
					
						3
				
				
					
						4
				
				
					
						6
				
			
			
				
					
						22
				
				
					
						Д. Баттон
				
				
					
						Макларен
				
				
					
						3
				
				
					
						4
				
				
					
						6
				
			
			
				
					
						9
				
				
					
						М. Ерікссон
				
				
					
						Заубер
				
				
					
						3
				
				
					
						5
				
				
					
						5
				
			
			
				
					
						12
				
				
					
						Ф. Наср
				
				
					
						Заубер
				
				
					
						4
				
				
					
						4
				
				
					
						5
				
			
			
				
					
						94
				
				
					
						П. Верляйн
				
				
					
						Мейнор
				
				
					
						4
				
				
					
						5
				
				
					
						4
				
			
			
				
					
						88
				
				
					
						Р. Харянто
				
				
					
						Мейнор
				
				
					
						4
				
				
					
						5
				
				
					
						4
				
			
			
				
					
						8
				
				
					
						Р. Грожан
				
				
					
						Хаас
				
				
					
						2
				
				
					
						4
				
				
					
						7
				
			
			
				
					
						21
				
				
					
						Е. Гутьєррес
				
				
					
						Хаас
				
				
					
						1
				
				
					
						5
				
				
					
						7
				
			
		
	

	
	Стає очевидним, що у кваліфікації всі будуть використовувати SuperSoft, проте під час гонки є велика ймовірність, що лідери знову оберуть різні варіанти. Зокрема, не виключено, що тепер пілоти Феррарі спробують проїхати з меншою кількістю піт-стопів ніж гонщики Мерседес, інакше для чого було замовляти цілих 3 комплекти Medium
	
	Прогноз погоди обнадійливий для команд, які в Мельбурні пятницю по суті втратили через дощ, а тепер можуть використати тренування для перевірки своїх новинок та інших напрацювань. Серйозною проблемою в Бахрейні може стати сильний вітер, який наноситиме пісок на трасу, що і без того на початку уїк-енду завжди слизька та брудна. Дощів у Сахірі ніхто не чекає, а температура повітря вдень становитиме від +24С у перші два дні, до +26С в неділю.
	
	Наслідки австралійської аварії для Алонсо таки виявилися більш тяжкими, ніж про це в Мельбурні казали сам іспанець та його команда. Польоти й тяжке приземлення коштували Фернандо кількох зламаних ребер, які за півтора тижні звісно загоїтися ніяк не могли, тож учора медична комісія, провівши ретельне обстеження, відмовила дворазовому чемпіону у допуску до участі в Гран Прі. Внаслідок цього в пелотоні зявиться ще один дебютант  надія Макларен і бельгійського автоспорту, чинний чемпіон GP2, напрочуд швидкий у молодших серіях і талановитий 24-річний Стоффель Вандорн, який поспіхом прилетів до Бахрейну з Японії, де мав брати участь у тестах місцевої суперформули. Алонсо ж другий рік поспіль змушений пропустити мінімум один Гран Прі через наслідки аварії  минулого року іспанець пропускав уїк-енд у Мельбурні після аварії на тестах в Барселоні. При цьому Вандорн отримає нові шасі та силову установку. На новому шасі в Бахрейні їхатиме й Гутьєррес  в Хаас вже мали готове третє шасі, яке використовували раніше на тестах в Іспанії, тож вирішили виставити саме його, а машина, що постраждала в інциденті з Алонсо вже відремонтована й буде запасною.
	
	
	
	Суперництво команд постійно триває й за межами траси, тож вже на другому Гран Прі сезону можемо побачити новинки. Зокрема, Форс Індія працюватиме з новими повітроводами в районі передньої осі, що дозволить відводити частину повітря від передніх коліс, збільшить притискну силу та покращить охолодження задніх коліс. В Рено нове переднє крило, яке в Мельбурні мав тільки Магнуссен, отримає і Палмер. А от у стані Вільямс не встигають до початку тренувань доставити нову, більш коротку носову частину. Швидше за все обтікач зявиться у третій практиці, де швидко доведеться оцінити його ефективність, якщо Массі він сподобається, то бразилець його використає в кваліфікації та гонці, для Боттаса поки що новинки не буде, адже ніс виготовили в єдиному екземплярі й дістанеться він тому з пілотів, хто вище в особистому заліку.
	
	За аналогічної ситуації в Хаас вирішили не привозити переднє крило, щоб не ставити своїх пілотів у нерівні можливості  трохи дивне рішення, з огляду на результат Грожана у Мельбурні. В Макларен збираються використовувати більш просту модифікацію крила, порівняно з тою, яка стояла на МР4-31 в Австралії. Головну інтригу в плані технічних новинок підготували в Маранелло  от тільки в Феррарі навідріз відмовляються розказувати про них, говорячи тільки, що не всі з них можна буде побачити, бо вони стосуватимуться начинки машин.
	
	
	
	У букмекерів після австралійського уїк-енду фаворити звісно не змінилися й коефіцієнти на пілотів срібних стріл традиційно найменші причому так само звично перевагу віддають триразовому чемпіону. Лінія на перемогу в кваліфікації має такий вигляд: Хемілтон  1,83; Росберг  2,87; Феттель  7,00; Ряйкконен  17,00; Боттас, Масса та Ріккардо  по 67,00. На перемогу ж у головній події уїк-енду цифри наступні: Хемілтон  1,91; Росберг  3,00; Феттель  6,00; Ряйкконен  21,00; Ріккардо  41,00; Боттас і Масса  по 67,00.
	
	Чи зможуть пілоти Феррарі знову скласти реальну конкуренцію суперникам з Мерседес, чи вийде ще один захоплюючий раунд шинно-тактичної боротьби, чи будуть пілоти Торо Россо попереду колег з Ред Булл і хто цього разу змагатиметься за спинами лідерів  дізнаємося недільного вечора.
	
	
	
	
		Вячеслав КОБРЖИЦЬКИЙ
		
