
	Легендарний в минулому футболіст Динамо прокоментував підсумки чемпіонату України для двох грандів.
	
	- Динамо та Шахтар приблизно одного рівня, - сказав Леонід Буряк. - Обидва клуби мають у своєму розпорядженні 13-15 гравців, які в будь-який момент можуть один одного замінити. Динамо заслужило на чемпіонство, бо зіграло стабільніше. Так, кияни двічі програли Шахтарю з рахунком 0:3. Але ж гірники самі винні у тому, що на рівному місці втрачали очки. Вони самі собі придумали проблеми, спіткнулися у матчах зі Сталлю, Дніпром, Чорноморцем. Загалом, Динамо більше заслужило на перемогу в чемпіонаті. У переможному сезоні ми дуже обмаль пропустили голів. Не можна ставити під сумнів чемпіонство, яке клуб здобув аж за три тури до кінця перегонів.
	
