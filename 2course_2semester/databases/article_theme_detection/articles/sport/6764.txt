
	У другому таймі поєдинку проти Манчестер Сіті Сергій Ребров, намагаючись врятувати матч, поставив Андрія Ярмоленка на вістря атаки, віддавши його фланг Гонсалесу.
	
	 Це був експеримент від безвиході, - каже Ігор Яворський. - Але будьмо відвертими, Андрій не є форвардом. Нападник має навязувати боротьбу захисникам, вриватися у вільні зони, блискуче грати головою і шукати свій момент. Ярмоленко, при всій повазі до нього, гру головою своєю сильною стороною не назве. Андрій не має навиків гри чистокровного форварда. Він має свою манеру гри, у нього феноменальна ліва нога і він набагато більше користі приносить команди граючи з глибини поля. Це його козир. У даному випадку я не розумію Реброва. Якщо в команді є така нестача нападників, то для чого було віддавати Кравця?. Так, сподівалися на Мораєса, який добре себе зарекомендував. Але травма викинула його з гри і довелось переключатися на Теодорчика. А поляк, як показують матчі, грає набагато гостріше і корисніше, коли виходить на заміну. От і довелось пробувати Ярмоленка на непритаманній для нього позиції.
	
