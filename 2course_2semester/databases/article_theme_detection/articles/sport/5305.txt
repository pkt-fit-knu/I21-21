
	Півзахисник Дніпра Роман Безус прокоментував своє майбутнє у дніпропетровському клубі, який офіційно дискваліфікований на один сезон у єврокубках.
	
	У мене ще півтора року контракт. Нам поки що ніхто нічого не каже, ніхто нічого не знає, тому будемо чекати. Цей сезон, думаю, дограють всі футболісти, а далі кожен сам буде щось вирішувати.
	
	Чи буду я в Дніпрі до кінця контракту? Я буду дивитися, літом розмовляти з керівництвом. Тому що є заборгованість перед футболістами і тренерами, не знаємо, що буде, - сказав Безус.
	
	Нагадаємо, на цьому тижні Дніпро пропускає тур чемпіонату України. У пятницю команда Маркевича провела товариський матч с Металургом (3:0).
	
