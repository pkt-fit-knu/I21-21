
	Вже третій футболіст поповнив лави ковалівського Колоса у це міжсезоння. Ним став український захисник Віталій Лисицький. Футболіст відомий своїми виступами за такі клуби, як: Металург Запоріжжя, Кривбас, Дніпро та Динамо.
	
	Віталій є вихованцем київського Динамо. Він пройшов школу найвідомішого тренера в історії українського футболу - Валерія Васильовича Лобановського. За його спиною близько трьохсот матчів у Вищій лізі України. Також Віталій викликався до національної збірної України, де всього провів пять офіційних матчів. Контракт з гравцем розраховано на два роки.
	
