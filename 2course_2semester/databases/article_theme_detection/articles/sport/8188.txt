
	Півзахисник Олександрії Дмитро Леонов розповів про перший матч з Динамо в 1/4 фіналу Кубку України (1:1).
	
	- Я вважаю, що результат цілком закономірний. Хоч Динамо і контролювало мяч, але при цьому стовідсоткових нагод у них не було. Ми ж намагалися діяти компактно і застосовувати відбір мяча в середній частині поля, а також проводити швидкі гострі контратаки. Звичайно, хотілося втримати переможний рахунок. Але Динамо включило швидкість, гравці стали швидше працювати з мячем, і нашій команді ставало все важче оборонятися. Плюс кияни зробили заміни. Вийшли свіжі футболісти і підсилили гру. Звичайно, результатом залишилися задоволені, але попереду у нас вже розпочинається чемпіонат і гра зі Сталлю. Ніякої ейфорії у нас не повинно бути. Не буду розкривати всіх секретів з приводу першого мяча, але ми відпрацьовуємо такі стандартні положення, які приносять свої плоди.
	
	- Чи не було враження, що ви ще на зборах і граєте товариський матч? Так як глядачів на стадіоні було дуже мало.
	- Ми дуже серйозно готувалися до цієї гри. Я думаю, кожному футболістові приємно грати на такому стадіоні та хочеться себе перевірити проти такої команди, як Динамо. Ми грали для своїх уболівальників. Нехай їх було небагато на стадіоні, але все одно приємно, коли люди приїжджають і вболівають за нашу команду. Я думаю, що на нашу домашньою гру прийде повний стадіон, а ми будемо намагатися показати хорошу гру і порадувати наших глядачів.
	
	- Олександрія стає справжнім відкриттям сезону. Вас записують вже в претенденти на Лігу Європи. Як вважаєш, в цьому сезоні вам під силу заявити про себе?
	- Не хочу давати ніяких оцінок. Як кажуть, час покаже. Ми будемо виходити на кожен матч і битися за результат. Все буде залежати від нас. Думаю, кожному футболістові хочеться зіграти в єврокубках, але для цього треба докласти максимальних зусиль.
	
