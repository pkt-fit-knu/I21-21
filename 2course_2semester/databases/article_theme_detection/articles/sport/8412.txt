
	У перший день весни генеральний директор львівських Карпат Юрій Дячук-Ставицький підсумував роботу клубу за період зимового міжсезоння під час прес-конференції та презентації новачків на стадіоні Арена Львів.
	
	Насамперед, почати треба з того, що протягом двох років Карпати не мали можливості заявляти нових футболістів. Зараз ми добилися того, щоб заборону з нас зняли. Окрім цього, домашні матчі наша команда буде проводити на Арені Львів  це зроблено для комфорту наших уболівальників. Зізнаюся чесно, що це непроста робота і довелося докласти дуже багато зусиль аби втілити все задумане в життя  розпочав Юрій Михайлович.
	
	Ми підписали контракти з новими футболістами  Густаво Бланко-Лещук, Гегам Кадимян та Євген Неплях уже готові для повноцінних виступів у нашій команді. Але буквально перед виїздом на Арену Львів ми встигли підписати контракт і дозаявити ще одного гравця  футболіста молодіжної збірної Нігерії Габріеля Окечукву. На жаль, через дипломатичні проблеми ми не змогли привезти його на збори в Туреччину. Справа в тому, що нігерійцям дуже складно отримати візу в цю країну, а час не грав нам на руку. Однак ми встигли на нього подивитися на тренуваннях і під час спарингу проти Тернополя. Це хороший футболіст, талановитий, якому прогнозують серйозну карєру. Він поки не грав у серйозних клубах, так само йому треба буде трохи часу щоб влитися в нашу команду і набрати форму, тому спершу, очевидно, проведе кілька поєдинків за молодіжну команду.
	
	Наші новачки покликані посилити конкуренцію і добитися успіхів з командою  гадаю, вже всім набридло те, що Карпати протягом кількох років не ставили перед собою високих завдань. Так не має бути! Карпати це команда, що зобовязана грати в єврокубках, адже має для цього все необхідне. Ми будемо боротися за високі місця, для цього підсилили команду і переїхали на новий стадіон. Мені телефонували люди з різних міст і говорили, що переїзд на Арену Львів збільшить кількість відвідувачів, говорили, що люди з радістю їхатимуть з інших областей на футбол.
	
