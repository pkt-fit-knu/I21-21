
	Нещодавно львівські Карпати пішли у відпустку. Сезон не закінчився лише для трьох футболістів зелено-білих. Роман Підківка, Денис Мірошніченко та Олексій Гуцуляк отримали виклики від Олександра Головка до молодіжної збірної України. Львівське тріо вже в четвер розпочне підготовку до відбіркового матчу Чемпіонату Європи 2017 року проти команди Македонії та турніру памяті Валерія Лобановського. Для карпатівського форварда запрошення до лав команди U-21 стало премєрним.
	
	 Олексію, як оціниш сезон, що завершився  наскільки успішним він був для Карпат?
	 Однозначну оцінку поставити важко. Були як хороші, так і погані моменти. Не буду приховувати  звичайно, всім нам хотілося фінішувати вище в таблиці Ліги Парі-Матч. Якщо вести мову про індивідуальні показники, то мені хотілося б мати більше ігрової практики. Втім я вдячний за довіру, тому старався використовувати ті шанси які мені давали.
	
	 У минулому сезоні ти відзначився першим забитим голом в елітному дивізіоні. Наскільки важливими для тебе були результативні удари у ворота Сталі і Говерли?
	 Кожен забитий гол у Лізі Парі-Матч є для мене особливим. Крім того, голи, які я забив дніпродзержинцям і ужгородцям є важливими для мене, адже це надає мені впевненості у своїх силах і додає бажання забивати знову і знову.
	
	 Зараз вже можна сказати, що ти повністю адаптувався до Ліги Парі-Матч?
	 Загалом можна стверджувати, що адаптувався. Проте все одно потребую більше часу на полі. Найкращий спосіб адаптуватися і зростати у професійному плані  це отримувати вдосталь ігрової практики.
	
	 Майже всі твої партнери відправилися у відпустку. Тобі ж доведеться вирушити у розташування молодіжної збірної України. Не помилюся, якщо скажу, що це для тебе позитивний момент?
	 Грати за синьо-жовту команду  велика честь для мене. Звичайно, що не відмовився б від вихідних і відпочинку, але професія футболіста є такою, що потребує певних жертв. Виклик до молодіжки є для мене дуже хорошою можливістю отримати новий досвід і проявити себе.
	
	 Якими є твої відчуття у звязку з першим викликом до команди U-21?
	 До збірної U-19 я викликався ще у десятому класі. З того часу я провів чимало ігор за збірні різних вікових категорій. Це запрошення  новий виклик для мене і хороший аванс. Гра за збірну є хорошою можливістю для розвитку. Тому відчуття у мене лише позитивні.
	
	 Чи спілкувався вже з головним тренером молодіжки Олександром Головком і чи знайомий з партнерами, за виключенням Підківки, Мірошніченка і Шведа?
	 З наставником я ще не говорив, але, очевидно, поспілкуюся з ним, коли приїду в розташування команди. Щодо нових партнерів, то раніше я виступав з Циганковим, Михайличенком і Лучкевичем. Тому переконаний, що проблем з адаптацією не буде.
	
