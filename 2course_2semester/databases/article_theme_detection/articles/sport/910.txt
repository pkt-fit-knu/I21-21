
	Заслужений тренер з вільної боротьби, особистий тренер чемпіонки світу Оксани Гергель (до 58 кг) Андрій Пістун в інтервю журналісту Гал-інфо розповів про допінговий скандал, через який забрали олімпійські ліцензії у трьох українських спортсменів: борців вільного стилю зі Львова Андрія Квятковського (65 кг) і самої Гергель, а також харківянина з грузинським корінням Алена Засеєва (125 кг).
	
	Нагадаємо, допінг-проби, взяті у спортсменів на кваліфікаційних олімпійських турнірах, зафіксували невелику концентрацію мельдонію у їхньому організмі. На цьому попалися семеро спортсменів, з яких троє  представники України.
	
	- Наші спортсмени, а саме Оксана Гергель та Андрій Квятковський вживали мельдоній ще у серпні минулого року, - бере слово Андрій Пістун.  Вживання цього препарату рішенням Всесвітнього антидопінгового агентства заборонили з 1 січня 2016 року. Мельдоній  препарат, який покращує роботу серцевого мембрана. Його часто вживають пенсіонери. Це препарат, який не дає жодних фізичних переваг спортсмену. Це не є стероїд чи щось інше. За однією з версій, цей препарат виводиться з організму протягом місяця чи двох. Втім, якщо відверто, ніхто не знає скільки він може бути в організмі. Чимало спортсменів попались на цьому ще у березні цього року. Впевнений у тому, що і Гергель і Квятковський не вивели цей препарат ще з минулого року. Тоді він не був заборонений. Лікарі також довели, що наявність в організмі мельдонію можуть виявити і тоді, коли спортсмени зганяють вагу перед змаганнями. І Оксана Гергель, і Андрій Квятковський перед турнірами це робили регулярно.
	
	- Чи шокувала Вас новина про анулювання олімпійських ліцензій в Оксани Гергель та Андрія Квятковського?
	- Сказати, що шокувала  не сказати нічого. Найгірше те, що мельдоній  легенький препарат, який серйозно ніхто ніколи не сприймав. Через мельдоній не поїхати на Олімпійські ігри це, мабуть, абсурд. Це те саме, що вдома поїсти ізюму, а на другий день його офіційно заборонять. На жаль, відчуття таке, ніби з нас зробили дурнів. Найбільший парадокс у тому, що у листі Міжнародної федерації боротьби жодного слова немає про дискваліфікацію Оксани Гергель та Андрія Квятковського. Там лише вказано, що у спортсменів забирають ліцензії на Олімпіаду в Ріо. Такого бути не може. Якби борці були винні, повірте, вони б отримали або два, або чотири роки дискваліфікації. Пахне це тим, що хтось у нас забрав ліцензії і десь кудись їх віддав.
	
	- Хто це міг зробити? Чи є у Вас якісь припущення?
	- Не можу це сказати. Для прикладу, росіяни кажуть, що їх американці підставляють з допінгом. Україна  бідна країна у тому плані, що усі знають, що за наших спортсменів ніхто не буде боротися. Керівники міжнародних федерацій цим користуються. Можливо, це роблять сильніші, ніж ми, країни, щоб просунути своїх спортсменів на Олімпіаду.
	
	- Чи реально оскаржити це рішення і добитися справедливості?
	- Учора (12 травня  авт.) спілкувався зі спортивними юристами. За їхніми словами, ми б виграли суд, якщо б наші спортсмени отримали офіційні дискваліфікації. У Всесвітнього антидопінгового агентства (ВАДА) є пункт, коли спортсмен може бути не дискваліфікований, але спортивний результат його анулюється. При бажанні ВАДА може затягнути цей процес на кілька місяців, а після Олімпіади в Ріо сказати, що все добре. На мою думку, мінімальну дозу мельдонію, яку виявили у наших спортсменів, мають багато борців, але не всіх відстороняють від участі в Олімпіаді.
	
	- Чи втруться у справу у президент НОК Сергій Бубка?
	- Знаю, що наші борці з ним планують зустрітися у найближчий понеділок. Ми надіємося на те, що Сергій Бубка зможе втрутитися в ситуацію і щось змінити. Дуже мені шкода наших спортсменів. Тренуються, вдало виступають на міжнародних змаганнях, готуються до Олімпіади, а тут новина, як грім серед ясного неба. Найобразливіше для наших борців те, що вони самі знають, що не винні. Інша ситуація, коли ти дійсно вживав серйозний допінг і попався. Зараз спортсменів пригнічені, з ними важко спілкуватися. Та найбільш образливо для них усвідомлювати, що за них ніхто не буде боротися.
	
	Богдан ПАСТЕРНАК
