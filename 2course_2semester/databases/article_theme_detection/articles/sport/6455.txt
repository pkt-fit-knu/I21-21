
	До ключового для себе поєдинку сезону ХК Кременчук підійшов максимально зібраним. Дмитро Підгурський з помічниками вказали підопічним на недоліки у вчорашній грі, тому помаранчево-білі виглядали зовсім іншою командою.
	
	Господарі активно грали в атаці й наприкінці першого періоду зуміли пробити Едуарда Захарченка, який протягом цієї серії залишався сухим.
	
	Щойно розпочався другий період, як гостям зусиллями Ігоря Слюсаря вдалося відігратися. Після цього моменту команди мали кілька шансів для того аби змінити рахунок на табло, але невезіння в завершальній фазі атак та надійна гра голкіперів довгий час тримала нічийний рахунок на табло. Втім на заключну перерву господарі пішли у статусі лідера. Олексій Янішевський організував контр випад для Дмитра Чернишенка, потужний кидок якого став справжньою несподіванкою для Захарченка.
	
	Маючи перевагу у рахунку, господарі перейшли на гру другим номером, роблячи ставку на оборону власних воріт та контратаки. Така тактика бажаного результату команді Дмитра Підгурського не принесла: гості за пять з лишком хвилин до завершення періоду зрівняли рахунок. Шанс не доводити справу до овертайму за хвилину до завершення регламентованого часу змарнував Олексій Янішевський.
	
	У додатковій 5-хвилинці жодній з команд не вдалося відзначитися, тож справа дійшла до хокейної лотереї. В заключному турі регулярного чемпіонату Кременчук переміг Дженералз саме у серії булітів. Але тоді над киянами вже не було тиску за результат, а ворота команди Вадима Шахрайчука захищав його тезка Селіверстов. Небезпідставність тієї перемоги гравці Кременчука довели й цього разу. Серія булітів затяглася на шість пар кидків. У складі господарів відзначилися Іван Підгурський та Ілля Коренчук. У гостей єдина шайба на рахунку Євгена Секірка.
	
	Перемога Кременчука означає, що доля путівки до фінальної серії визначиться 23 березня у столиці. В контровому матчі серії перевагу власного майданчика має Дженералз.
	
	ХК Кременчук  Дженералз  3:2 Б (1:0; 1:1; 0:1: 0:0; 1:0)
	
	20 березня 2016 року, 17:00. Арена Айсберг
	
	Судді: А. Сєврук, А. Гладченко, О. Батєзатов, О. Серебряков
	
	Кременчук: Шевчук. В. Романенко  Ден. Ісаєнко, Сірченко  Дегтярьов, Жовнір  Варивода, Акимов  Васильєв. Луговий  Карпенко  Коренчук, Підгурський  Чернишенко  Янішевський, Мікулко  Андрейків  Костюк, Т. Гриценко, Лисак
	
	Дженералз: Е. Захарченко. Толкунов  Афанасьєв, Шпак  Побєдоносцев, Скрипець  Боєвих, Мельников  Татаренко. Кіча  Гніденко  Караульщук, І. Савченко  Шаманський  Слюсар, Безуглий  Вал. Алексюк  Тимченко, І. Дворник  Секірко  Коляда.
	
	Голи: 1:0. Коренчук (Ден. Ісаєнко, Карпенко, 18:05), 1:1. Слюсар (І. Савченко, 20:38), 2:1. Чернишенко (Янішевський, 34:13), 2:2. Тимченко (Татаренко, 54:13), 3:2. Коренчук (вирішальний кидок)
	
	Серія кидків для визначення переможця гри: 1:0. Підгурський, 1:0. Слюсар (воротар), 1:0. Коренчук (повз ворота), 1:1. Секірко, 1:1. Т. Гриценко (воротар), 1:1. Караульщук (воротар)  зміна черги  1:1. І. Савченко (вище воріт), 1:1. Підгурський (воротар), 1:1. Афанасьєв (втрата шайби), 1:1. Підгурський (воротар), 1:1. Караульщук (воротар), 2:1. Коренчук.
	
	Рахунок серії: 2:2
