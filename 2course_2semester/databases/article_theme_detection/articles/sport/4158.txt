
	Олімпік  Ворскла. Не обійшлося без дискусійного моменту, коли на 31-й хвилині Поступаленко отримав мяч перед штрафним, прокинув повз суперника і пробив у площину  мяч влучив у руку Симініну. Відстань була неблизькою  метрів пять-шість. Арбітр без вагань призначив 11-метровий і показав захиснику жовту картку. Не можу сказати, що це безапеляційне рішення. І незрозуміло, за що картка. Симінін десь трохи відвів руку, але не грав навмисно. На користь Можаровського, що це був не неочікуваний мяч. Симінін  досвідчений гравець, і повинен знати, що в таких ситуаціях треба руки прибирати і намагатися уникнути контакту з мячем. Тож у Можаровського були підстави призначити 11-метровий.
	
	Чорноморець  Говерла. Питання до Олександра Іванова лише по картках. Хочолава отримав попередження аж у компенсований час, хоча достатньо жорстко зіграв ще на 16-й хвилині.
	
	Карпати  Олександрія. Бланко Лещук грубо зіграв проти Імерекова, той отримав травму і був замінений, але Євген Арановський не достатньо серйозно до цього поставився. Арбітр мав підстави показати червону картку, як він це зробив в одному з матчів Ворскли, коли за схожий прийом, а може, й легший, вилучив Бартуловича. Треба бути послідовним у всіх ситуаціях.
	
	Сталь  Шахтар. Уже на 2-й хвилині Ярослав Козик пропустив момент у штрафному донеччан, коли Ракицький зробив підніжку супернику. Очевидний фол, і 11-метровий. Але Козик на це не зреагував, хоч був поруч і пильно стежив. За рахунку 2:2 Шахтар провів шикарну атаку: після передачі ліворуч Степаненко, який перебував у офсайді, пропустив мяч на Ісмаїлі, котрий був у чистому положенні і зробив результативну передачу на партнера. Асистент Ігор Альохін помилково зафіксував положення поза грою у бразильця. На жаль, не допоміг асистент, коли Латіфу відмахнувся в обличчя Гладкому, чого Козик міг не бачити.
	
	Динамо  Волинь. До арбітра Юрія Грися немає питань. Вилучення Шабанова цілком справедливе. Більше того, таке враження, що він сам хотів залишити поле, бо, знаючи, що вже має жовту, відверто сфолив проти Сілви. Незрозуміло.
	
	Зоря  Дніпро. Анатолій Жабченко дав привід задуматися, чи знає він правила. На 57-й хвилині арбітр зарахував гол Лаштувки, хоча перед цим підняв руку, явно показуючи, що воротар пробиває вільний удар. До речі, ніде не бачив повтор моменту, чому саме був призначений цей вільний удар. А це було зроблено помилково, адже гравець Зорі не був у положенні поза грою, і асистент Олег Плужник тут спрацював невдало. Потім уже був удар Лаштувки, після чого мяч, нікого не торкнувшись, залетів у ворота, і арбітр вказав на центр поля. Примітно, що ні асистенти, ні резервний арбітр йому не вказали на помилку. А зреагував Юрій Вернидуб, який почав емоційно апелювати. І лише після цього Плужник просигналізував, і Жабченко правильно відмінив взяття воріт. Ведмежа послуга в командній роботі мала місце на 72-й хвилині, коли Каменюка на куті штрафного врізав по нозі Матеусу, і Жабченко мав призначати 11-метровий, але не зробив цього. Не допоміг і асистент Олександр Корнійко, який бачив момент, але промовчав.
	
