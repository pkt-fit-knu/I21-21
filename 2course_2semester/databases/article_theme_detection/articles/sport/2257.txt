
	Головний тренер Олександрії Володимир Шаран:
	
	- Безумовно, ми налаштовувались тільки на перемогу, але якщо враховувати те, що ми тільки що побачили, то нічийний результат  це для нормальний. Тому що у суперника було чимало нагод для того, щоб відкрити рахунок і перемогти. Дуже млява гра з нашого боку, та й в другому таймі Волинь теж підсіла. І звичайно я розумію, що хлопці після тих напружених поєдинків підсіли трошки фізично, і ми дамо їм два дні вихідних для того, щоб вони відсвяткували Пасху. Залишилось два тури і кубковий поєдинок, на які ми вже будемо налаштовуватися. Звичайно, знову ж таки тільки на перемогу  ми своє завдання ще не виконали.
	
	А по грі важко судити Така гра була повільна. Дуже повільна, мало футболу ми побачили, але Волинь дійсно заслуговує тільки похвали. В цій ситуації хлопці виходять і віддаються на футбольному полі. В мене є багато претензій до деяких гравців, але це внутрішні проблеми команди, і ми їх будемо розбирати вже після того, як я перегляну гру в більш спокійному стані.
	
	- Яким може бути підсилення команди на наступний сезон?
	- По-перше хотілося б виконати завдання, а потім вже розмовляти с президентом про підсилення. Якісь зміни кардинальні ми робити не будемо, але ми самі прекрасно розуміємо, що без підсилення в Європі нема що робити. Хоча би на першому етапі буде важко, але для того треба виконати завдання, і дома обіграти Говерлу.
	
	- Як ви плануєте гідно представляти Україну в Лізі Європі, якщо сьогодні так бездарно зіграли?
	- Ну, а скажіть, будь ласка, хто, крім нас, є претендентом на Лігу Європи? Якщо б не зняли очки з Волині Ми сьогодні дивились програмки, які принесли, де Волинь на шостому місці. Віталій Володимирович сказав: От ми на шостому місці. Правильно він сказав  ви на шостому місці. Це не проблеми футболістів чи проблеми тренера. Це інші проблеми. Але якщо такий шанс, і ми, дійсно, сьогодні виглядали не так, як хотілося б, але треба зрозуміти, бути футбольною людиною, щоб розуміти, що в такому темпі, як працювала Олександрія, команда, яка тільки вийшла в Премєр-лігу, і досягли дуже хорошого успіху, я вважаю, на даному етапі. Тому що, маючи тих футболістів, які з першої ліги, хлопці ніколи не грали проти Динамо, проти Шахтаря, і пристойно виглядали, навіть і не програвали цим командам. Звичайно, буде спад, ми це прекрасно розуміли, тим паче, що гра буда о пятій годині. Не говорю, що жарко було, але, дійсно, треба враховувати, як ми добираємося на матчі. Це теж треба враховувати. Я не шукаю причин, але все в комплексі. Тому що їхати поїздом до Тернополя, потім автобусом, потім на тренування. А після такого матчу, як з Дніпром, психологічно хлопці були вбиті, в роздягальні страшно було дивитись на них. Тому що програли з таким рахунком, з яким ми нікому не програвали. Але ми найшли вихід, психологічно підготували їх, але все рівно  організм не обдуриш. Я маю на увазі, що фізично дійсно не було той свіжості. От і все. А хто заслуговує  ви мені скажіть тоді? Протягом чемпіонату, хто заслуговує зайняти шосте місце, скажіть, хто заслуговує? Я вважаю, що ми заслуговуємо!
