
	Півзахисник Олександрії Артем Полярус розповів про підготовку до матчу з Динамо.
	
	 Готуємося в звичайному режимі. У всієї команди тільки бойовий настрій, будемо докладати всіх зусиль для того, щоб домогтися позитивного результату. Я вважаю, що теперішня Олександрія зможе піднести серйозний сюрприз Динамо. Тим більше, у нас є хороші приклади того, як ми діяли раніше з лідерами нашого чемпіонату. Немає нічого неможливого, тому нам залишається втілити на футбольному полі все, що нам скаже тренерський штаб.
	
	- Це буде перший матч для обох команд після зимової перерви, але Динамо вже встигло зіграти в Лізі чемпіонів з Манчестер Сіті в цю середу. Чи будете ви переглядати якісь матчі Динамо для розбору?
	- Дивився цю гру вдома, звісно, що переживав. Звичайно, результат не особливо порадував, все ж, є ще матч-відповідь. Так ми кожного суперника переглядаємо, розбираємо, тому Динамо не виняток.
	
	- Перший матч відбудеться в Києві, хоча повинен був відбутися в Олександрії. Це плюс для вас чи мінус?
	- Як на мене, то краще б першу гру вдома провести, при наших уболівальниках. Якщо чесно, я не знаю, що там з нашим полем. Раз так вирішили, то це повинно піти тільки на благо клубу. Але нічого страшного в цьому немає, все одно матч-відповідь буде на нашому стадіоні.
	
	- Як вважаєш, коли граєш з такою топовою командою, як Динамо, в рамках Кубку України, краще цю стадію проводити з одного матчу, ніж з двох?
	- Звичайно, з однієї гри. Набагато цікавіше і непередбачуваніше було б, якби кожна стадія складалася з одного матчу. Так як кожна команда могла б пройти якомога далі, будь-то з Першої ліги чи з Другої.
	
	- Керівництво обіцяє якісь преміальні у випадку позитивного результату?
	- Поки що ніяких розмов на рахунок цього не було.
	
