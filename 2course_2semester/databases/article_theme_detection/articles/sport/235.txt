
	Щойно завершилось голосування по вибору країни-господаря чемпіонату світу 2017 року в Дивізіоні ІА. За підсумками голосування перемогла заявка України.
	
	Нашу заявку підтримали інші країни-учасниці, а також члени Ради IIHF. Таким чином, 22-28 квітня наступного року змагання прийматиме Київ,  повідомив президент Федерації хокею України Анатолій Брезвін.
	
	Нагадаємо, що суперниками національної збірної України на домашньому чемпіонаті будуть команди Угорщини, Казахстану, Польщі, Австрії та Кореї.
	
